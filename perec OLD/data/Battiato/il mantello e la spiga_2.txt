Sotto l'ombra sospiravi 
pastore di ombre e di sotterranei segreti 
parlavi di una vita trascorsa. 
Come sempre le foglie cadono d'autunno. 
Intona i canti dei veggenti 
cedi alla saggezza 
alle scintille di fuochi ormai spenti, 
regolati alle temperature e alle frescure delle notti: 
lascia tutto e seguiti. 
Guarda le distese dei campi, perditi in essi 
e non chiedere altro. 
Lasci un'orma attraverso cui tu stesso 
ti segui nel tempo e ti riconosci. 
Correvi con la biga nei circhi. 
E fosti pure un'ape delicata, 
il gentile mantello che coprì le spalle di qualcuno. 
Lascia tutto e seguiti. 
I tuoi occhi dunque trascorrono svagati 
ed ozi come una spiga. 
Come sempre le foglie cadono d'autunno
