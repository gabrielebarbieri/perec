Le vecchie con le scope rincorrono i ragazzi cattivi per la strada
i telegrafi del posto mandano segnali incomprensibili
la donzelletta vien dalla campagna in sul calar del sole.
Che gran comodità le segretarie che parlano più lingue
e che felicità ci dà l'insegna luminosa quando siamo in cerca di benzina
deve sentirsi imbarazzato un vigile nella divisa il primo giorno di lavoro.
Me ne andavo una mattina a spigolare quando vidi una barca in mezzo al mare
i cipressi che a Bolgheri alti e schietti vanno da San Guido in duplice filar
hanno veduto una cavalla storna riportare colui che non ritorna.
La donna schiuse senza resistenza gli occhi abituati a prendere collirio.
Hai mai veduto a Borgopanigale un'aurora simile alla boreale
perché bella ragazza padovana ti vuoi fare una comune giù in Toscana?
D'in su la vetta della torre antica passero solitario alla campagna
cantando vai... finché non muore il giorno.
