Quel letto d'ottone 
in cui mi accoglievi giovinetto, 
il radiogrammofono che prendeva tutto, 
quando ti portavo in quel caffè 
"prego, fragole con panna" dicevo 
e superbo ti guardavo mentre l'altro 
mi ricambiava con disprezzo sogghignando 
verso te. E la tua foto che portai 
tanti anni addosso prima che un cassetto 
l'accogliesse e la sbiadisse, 
seppi della tua morte 
e rividi i tuoi boccoli 
e sul tuo viso la sorte. La mia memoria trae fuori i ricordi da un cappello 
senza che io sappia perché questo e non quello. 
Ho avuto delle gioie. 
Talvolta si dormiva tutti e tre 
io tua madre e te nello stesso letto 
ma che innocenza, che santa trinità 
era un gesto d'affetto e di rispetto. 
O memoria perché mi inganni, 
perché come se fossi vento mi butti 
questa polvere negli occhi, 
accarezzavo le tue ginocchia 
e il tuo semplice cuore era contento. 
Ho avuto delle gioie, si. 
Ti ricordo così, povera Giulia, gaia e ridente. 

Impaziente mi aspettava la vita, 
mentre il vento frizzante del mattino, 
si portava via ogni cosa. 
Avevo diciassette anni. 
