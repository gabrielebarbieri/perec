Mogol-Mussida-Pagani 

Quante gocce di rugiada intorno a me 
guardo il sole ma non c'é 
dorme ancora la campagna forse no 
é sveglia, mi guarda non so. 

Già l'odore della terra odor di grano 
sale adagio verso me 
e la vita nel mio petto batte piano 
respiro la nebbia penso a te. 

Quanto verde tutto intorno e ancor più in là 
sembra quasi un mare d'erba 
e leggero il mio pensiero corre e va 
ho quasi paura che si perda. 

Un cavallo tende il collo verso il prato 
resta fermo come me 
faccio un passo lui mi vede é già fuggito 
respiro la nebbia penso a te. 

No! Cosa sono adesso non lo so 
sono un uomo in cerca di sè stesso 
No! Cosa sono adesso non lo so 
sono solo il suono del mio passo..... 

E intanto il sole tra la nebbia filtra già 
il giorno come sempre sarà.
