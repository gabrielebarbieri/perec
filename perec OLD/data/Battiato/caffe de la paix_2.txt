Ci si risveglia ancora in questo corpo attuale 
dopo aver viaggiato dentro il sonno. 
L'inconscio ci comunica coi sogni 
frammenti di verità sepolte: 
quando fui donna o prete di campagna 
un mercenario o un padre di famiglia. 

Per questo in sogno ci si vede un pò diversi 
e luoghi sconosciuti sono familiari. 
Restano i nomi e cambiano le facce 
e l'incontrario: tutto può accadere. 
Com'era contagioso e nuovo il cielo.... 
e c'era qualche cosa in più nell'aria. 

Vieni a prendere un tè 
al "Caffè de la Paix"? 
su vieni con me. 

Devo difendermi da insidie velenose 
e cerco di inseguire il sacro quando dormo 
volando indietro in epoche passate 
in cortili,in primavera. 
Le sabbie colorate di un deserto 
le rive trasparenti dei ruscelli. 

Vieni a prendere un tè 
al "Caffè de la Paix"? 
su vieni con me. 

Ancora oggi, le renne della tundra 
trasportano tribù di nomadi 
che percorrono migliaia di chilometri in un anno... 
E a vederli mi sembrano felici, 
ti sembrano felici?
