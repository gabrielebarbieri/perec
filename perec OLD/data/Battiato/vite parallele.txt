Mi farò strada tra cento miliardi di stelle 
la mia anima le attraverserà 
e su una di esse vivrà  eterna. 
Vi sono dicono cento miliardi di galassie 
tocco l'infinito con le mani 
aggiungo stella a stella 
sbucherò da qualche parte, 
sono sicuro, vivremo per l'eternità. 
Ma già qui vivo vite parallele 
ciascuna con un centro, con un'avventura 
e qualcuno che mi scalda il cuore. 
Ciascuna mi assicura 
addormentato o stanco 
braccia che mi stringono. 
Credo nella reincarnazione 
in quel lungo percorso 
che fa vivere vite in quantità 
ma temo sempre l'oblìo 
la dimenticanza. 
Giriamo sospesi nel vuoto 
intorno all'invisibile, ci sarà pure un Motore immobile. 
E già qui vivo vite parallele 
ciascuna con un centro, una speranza 
la tenerezza di qualcuno. 
Tu pretendi esclusività di sentimenti 
non me ne volere 
perché sono curioso, bugiardo e infedele. 
Qui vivo vite parallele 
ciascuna con un centro, con un'avventura 
e qualcuno che mi scalda il cuore. 
