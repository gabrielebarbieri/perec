E scivola la sera 
tra i luoghi che attirano il mio sguardo 
la mia attenzione. 
Dormo solo poche ore. 
La caffeina scuote le mie voglie 
sto sempre sveglio, ho voglia di arditezze. 
Non saremo più né tu né io. 
Cerca di restare immobile, non parlare 
lento il respiro all'unisono rallenta il cuore. 
Muta la furia in ebbrezza in tenerezza 
lasciati andare fino ad arrivare all'estasi con me. 
Volare così in alto da afferrare la preda ambita 
senza luoghi comuni né vane parole. 
Si intrecciano lenzuola come sacre bende di sacerdoti egiziani. 
Non saremo più né tu né io. 
