Abito in una casa di collina 
e userò la macchina tre volte al mese 
con 2000 lire di benzina 
scendo giù in paese. 
Quante lucertole attraversano la strada 
vanno veloci ed io più piano ad evitarle. 
Quanti giardini di aranci e limoni 
balconi traboccanti di gerani 
per Pasqua oppure quando ci si sposa 
usiamo per lavarci 
petali di rose 
e le lucertole attraversano la strada 
com'è diverso e uguale 
il loro mondo dal mio. 
Vivere più a sud 
per trovare la mia stella 
e i cieli e i mari 
prima dov'ero. 
Passare dal mercato del pesce 
prendere i collari in farmacia per i cani 
e ritirare i vetri cattedrale del gazebo. 
Il fuoco incandescente del vulcano 
allontanò il potere delle Giubbe Rosse 
e come sembra tutto disumano 
e certi capi allora e oggi 
e certe masse 
quanti fantasmi ci attraversano la strada. 
Ritornare a sud 
per seguire il mio destino 
la prossima tappa 
del mio cammino in me 
per trovare la mia stella 
e i cieli e i mari 
prima dov'ero. 
