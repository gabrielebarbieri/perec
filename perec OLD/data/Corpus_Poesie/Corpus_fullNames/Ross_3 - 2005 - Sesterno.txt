

Negli stessi rovi
o custodi sorpresi
nel riposo una smania
dispone a tragitti
non meno dissennati
e dell’ombra è un uncino
robusto e pronto
a premere smodato
e ogni gola o livido
esibito si rovescia
da binari e catene
nell’insidia molto
convulsa.


Il rosa porta chiodi
di garofano e forre sollecite
a impedire o sopraffare
prima che un’oscura
istanza differisca ogni
foga poiché ora imperversano
cauti predoni e in edifici
sghembi un fragore occulta
torsioni e anomalie
o con lusinga piomba
e investe rètine come
distolte.


Nodi e cappi che sempre
si sfilano dopo l’ostinato
uso e miscugli come
esplosi non vagano
in corsie o guardaroba
finché per nascosto
motivo svincolati
essi sono sull’isolante
una stravolta compagine superabile
con sussulto fra le aste
ritorte o spalancate.


Ognuno di questi blocchi
nitidi e spesso sfondati
e quelli a un fugace
sguardo a forma di topo
e altri più sgargianti
e disgiunti raccolti
in sacchi e brande
di fortuna o cassoni
vengano a dissestare
presto e lungamente
il centro di questa
sgombra superficie.


Svuotata ogni abitazione
di merci e personaggi e aboliti
pilastri e rinzaffi e disattivata
ogni annessa scorreria
ciò che trapela e agguanta
non è la vista di abnormi
gigli né il percuotere
cupo di un ospite
sgradito non l’esclusivo
permanente invito.


Prevale l’angolare: di cardini
affilati predelle glifi. E punte a foglia
di salvia carta vetrata graffietti
si accingono a scompensi
e collisioni o s’infilano
in androni trascurati dove 
inni e loro esecutori sono
causa di allettamento e a lungo
si credono in solida mutabile
clausura ma possono
tornare con foggia suadente
o alterata erompere insinuarsi
creare euforia o cospicuo
sgomento o insuperbendo mettere
il tutto a soqquadro.


Del porfido è un tavolato
su cui un carboncino
estratto da stabile
buca lascia tracce
di scherno: ognuno
dissemina palmette nel vallone
ombroso dove una casa
con sorpresa evidente
quasi è imbandita.




Da un labbro translucido
e acuminato dal viola
tortuoso e ombreggiato
che dilaga e stinto quasi
dilavato fra occhi come
sfuggiti e ciascuno per sua
parte orientato da chiome
ansiose o con disappunto
celate separa un tendame
una mera folata.


Crome difformi
carpite con mano
impulsiva che a identica
ora forbotta da crete
schizzate su ghisa estorte
sconcertanti conquassate a sali
di zolfo annurche dicchi
succorpi al puntiglioso
tuffatore sopperire
sembra debbano.


Settima bequadro
legature meno
importano di passi
obbligati verso
pagine cautamente
schiuse traversate
abbandonate entro
circuito prossimo
al subbuglio al perturbato
calare su registro
precipitarsi dare
aria spalancare
meritando da ciò
goffo decreto.


La palma e sue sevizie
una punta del compasso
ha sfiorato: gesto	
reciproco pausato	
e sovrapposto il battere
fitto lo pseudo
tintinno una fisima
sfogata e tavola gamme
che subbie un pulviscolo
e zelanti asfissiano.


Neofita un uscio		
propaga: lume ha
fogliame copioso e spade
usurpano con spine
sinuose un verde			
mare ombre
di stupiti colla 
e raggi capienti: labbra	
tacciono e d’abito
si fa confronto.


Fodero in leso
metallo palmo		
di sospesi rombi
autentici o murati
fissanti staggi
per tela consunta
braccioli da ferventi
piegati una magra	
bacheca forbire
detergere sbrattare.


A disamine assidue
brighe frizioni ridde
sentori di cere impronte
che accalcandosi sfidano		
liquidi e fiammate				
a febbri sordamente
allignate slogature falsi
divieti è propizio
uno strato affatato.


Calibra fissa
lambisce sbanda
transige dista
frappone intrude
distorce scansa
omette svia
trafuga latita
ricusa esclama	
cifra dissipa
effigie sforma.



Una mente volgerla
dove? A striature
ombre sicure massi
o giù rimbalzando
da felci sul discontinuo
abitato e nomade
a serre padiglioni
fetide cataste da cui
passero fanello gazza
trae felicità.


Polvere sulla torre
più non si pone: molestia
spazza punisce
maniglie una rupe che florida
pareva scafi albanelle
in gariga: perimetri
a intangibile sostanza
si convertono e se
dissesto si produce o sorta
d’intento per suo
tragitto va e d’argine
si fa beffa.


Svariano
per un termografo pollini
renitenti e toccano sigle
o il capillare lenti
abitatori di fessura
e ha un’asta occhi
per sé che assetati
sondano e chiuso come
da sbarra sa
di onnivori confusi e sorde
abusive che perfino
udrebbe: rimane
un vetro il più
guardato.


Ma dove si avvince
quanto bramato? A una guisa
pulviscolare dal corso
affogato ai volteggi
di una sparuta gru
o in tessuti da scostare
potendo in formule morbido
insolenti e già
nel volvere di superflue
tersità e fastosi
dinieghi nel beffante
simulacro di cui esubera
questo fissurato cubo.


Vertice avulso 
dà scarto bruno flebile
molesto se galla cerro
sommacco in calotta
o diffusore langue 
brulica snerba e hanno 
percorsi da ciascuno
scrutati poiché reca
uno schema lusinghe
o dissuasioni specie 
se dal punto di rugiada
in atmosfera scompensando
transvola.


Staffe come bilico:
da lamina superiore
molto sguscia e tetra
rinfoderata visiera
spicca su congegni
che pendagli frenano
e antenne quasi
di coleottero bravano
alloggi da cui giunti
tondi e losanghe	
sfrangiano.


Dissidi pupille
instabili mistioni dorso
di locusta inganni
abrasioni subdole
prese dall’alto
affacciate a strofinio
adibite un giorno per mille
sommati torma saranno
e intollerato essere
precipite irsuto.


Utensili parametri
alimenti tenui
modellisti una chiglia
sorretta oblique
fenditure cinghietti
rasi dimore presto
sorte a congetture
diffrazioni succinte
traiettorie preludono
a ostico detto.




Date le stratte
necessarie a questo
come non mai pervicace
tessuto che fende
prodigo e induce
a ripetibile stupore senza
custodia né appoggio
si diffonde questa
evidenza illesa
quasi fra la guancia
spaziosa e l’unica
inferriata.


Fo85: piano F ma
cosa significa la o
forse un nome irreparabile
sconforto qui ovunque
è generato in un libro
è nascosta una tessera
in taschette le chiavi
e provviste di onice


da giacimenti ferriferi
cupriferi dove il grisou
impera da traverse filoni
e discenderie da ghiaie
ubicate in frastagliate
sierre da bagliori e ghise
infuocate torna l’insonne


in lingua straniera
sono le prime parole
turbato e silenzioso
è l’invisibile che reca
un sole di compensato
che deve richiesto cercare
le chiavi e appende dove
gli càpita il sole


da ultimo si annoda
un cespo giallo
in segreto acquistato
e posto sull’entrata
affinché l’incredulo
abitante talvolta
con esso dialogasse
ma inadatto è il refe 
servono spago e ingiunzioni
perché le api se ne vadano
dagli stami


Un frutto da un piatto
levato e in altra stoviglia
depositato perché più avida
fauce più a lungo possa
gioire è causa di sorpresa
dissenso protesta quando
non di mestizia e la nera
bisaccia cosa non ospita
nei fidati ripostigli.



Nondimeno uno strepito
che spiove da lucernari e invade
tralicci camerotti usci
ferrati capestri giunge
compresso e deformato
dai parlatori all’esatto
profilo che reca talvolta
una corta lesione che pare
dica fra spioncini e cancellate
sia questo strepito moltiplicato.


A un vessatore è dato
un incarto e nel chiuso
rimane una graffa una risma
un farmaco raro e nulla
confida il corroso che finge
abulia né il curvo che inventa
richiami né lo snello
che cala e prende modi
da cui l’enigma traspare.


Caposaldi e ancoraggi
e impalcati e quanto
l’invisibile geometra
ha disposto una cosa
esprimono se ad essi
non perviene il desquamato
nèstore né sobbalzare
di prua o manufatto
lucente: è un perimetro
divelto, è adatto a sprazzi
all’urto frequente.


Una sacca intraversata
e combustibili e lo scivolo
su cui scorrono ossa
forse di quadrupede
o seriola e un gambo
che recidivo è proteso
come fosse in cornice:
ma la merce dov’è?


Così scompostamente:
grezzi tabulati un varco	
trascina prima che multiplo
isolato stare su aghi
opzioni spie il perdibile
distingua inglobi salvo
altramente mostrarsi
o a propaggine su rifatto
supporto avventarsi.


Sdrucciola rubata
una capsula per incauto
proposito fruibile
sfocata e a barriera
caduta sipario duttile
subentra o esito
inibente che genera
moti subito trasferiti
assemblati con mimica
interinale scompigliati.


Compulsa: duplice
abitacolo protegge 
ma non da fuoco turbine
bradisismo né da esteso
miasma o valido			
improperio poiché tutto
per costume s’ingolfa
e come stormo gioisce
nel rombo perpetuo		
dei radi ventagli.


L’incredula la candida
l’accovacciata la quasi
tenebrosa il circospetto	
l’insofferente la diafana
la dentro di sé imprigionata
il disvelato la balenante
il molto silente a disgiunta
mansione si dirigono.




Estremo quasi
da sporadico principio
agitato cirro
esiguo squarci mai
saldi residuo spray color
turchese spaiati
enti chiamabili
piumaggi fior di cotone sughero
cedola o punto
vasto franto nocivo
ingombro comportano.


Intorbida sottrae
ma sobria diffida pone
un freno prima che squame
o greve telo di cui
sagoma va munita
e richiamo udito su
alla sfera dove mano
con assillo torce ha
dislocato assommino
scombuino.


Figura scuote
ramo che pioggia soltanto
grava e nulla di sé
dicente più s’infolta
quasi che unica incombenza
l’onnubili e poco
si cura di quanto senza
sforzo calpesta e meno
se un volto estenuato
da suoi passi salito
afferra e defrauda. 


Prodigi e loro
visibile regesto scarni	
finimenti cibi
respinti aspersorio
in sporta deposto ance
tolte pozza
guarnita davanzale
imperfetto convolvolo che rosa
esonera nucleo foggiano
coeso scindibile. 


Schermo distrae			
batrace radica		
fronda concisa
infesta miraggio 
è scorrendo unico	
premio in sgorbiame
veste noncurante libra
globo desco effigia
intruso disnuvola
pericola mento
suo s’orienta
nel fuori.


Filo blu orno
stringe spago principiante
salva nylon frangendo
a chiave di violino aspetto
dà e torti strumenti	
dormono confitti
nei dipinti reticoli
che bocca sottile
neglige o tenta
e manica forcipe nappa
inzuppata deflagrano fanno
spedita mescola.


Spiattano versetti:
ne uscissero a filze
blandizie una scheggia
soltanto di un intento
queste seguirà vocalizzando e
collide insolve
dilegua sgrada
impaziente stupefatta
se molto ritrae
ma non quanto mutabile
travata.

