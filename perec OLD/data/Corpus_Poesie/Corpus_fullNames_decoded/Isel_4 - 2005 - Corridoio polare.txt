
"Si era messo in salvo oltre il corridoio polare ionico" come dietro una coltre ultima, definitiva e illimitata 
Spiacenti, un corridoio con quei connotati 
è un'insensatezza della fisica e se ciononostante tempo addietro fu visto 
da una placca spettrale di ghiaccio 
ora ne siamo tanto distanti da risultarne alieni ma da quella distanza qualcuno ancora 
legifera. su moncherini geografici o pedane oscure 
d'oltremondo per passare inosservati a nuove dimensioni cavando con dolore imbottitura di tempo 
ineguale da immenso orologio di sonno 
Forse una nube altissima 
e fuori d'ogni norma lunga esiste ripiena di n e di nn eccetera 
ma giammai si scarica in pioggia o grandine né è raggiungibile per veridificazione di forme e di sostanze 
un dolente destruendo 
da qualche conca matrigna, fossile raggio 
ionico magari
per pallida congettura scientifica ... 
eppure lui si era messo nel saldo imballaggio dei salvati 


 
Possono tremare albe o chiare d'uovo, mutarsi in lucciole poco virtuose 
nella mente, e il tempo, oh sì, rattrappirsi in una siepe o a modo di vecchia signora far la statua nella sabbia 
.....................................
lui lì passa però le ore, abbottonato e forse suo malgrado inghirlandato dagli elementi. 
Gli hanno offerto la gabbia ove sostare per sedurre il buon senso o insolentirlo tra la cancellata dell'ospizio e il mare, un pino da tener sotto controllo 
e lo stormo di elettrodi occulti 
come insetti al lavoro 
a far da ronda a quel buffo caschetto sul cranio cortesemente imposto, 
ma lui sa che quello è il grande incettatore di luci, sinapsi dell'aria, forze 
imbottite di formule, 
e lo chiama "pizzo" 
e la lunga battigia la pista di lancio che sconfina nei cieli marini 
la chiama "sentiero dei cherubini". 



Dopo averlo timbrato alla benzodiazepina e martellate le tempie con duri caucciù nel recinto dei mirti 
che ancora si offrono a descrizioni naturali 
installano quei tali stratagemmi 
quadranti pulsanti in malordine 
saldano al tronco del pino sulla riva 
quasi sgombra da ciottoli 
paesaggio nel paesaggio 
convergendo al confine della gabbia sembrano baite di vento che lo chiamino 
a lui non rimane che la ricognizione guidata, il corno terapeutico unico e indivisibile: osservare per ore quell'albero marino 
indi prima di notte 
al morocomico consiglio 
riferire. 




"Non esiste corridoio di tal fatta, nessun umano vi passò'
nella corsia dei pazzi ci sono solo pedine scampate alla regina che le voleva divorare 
quella corsia dove su teloni scorrono per verdastri chilometri pini patinati che nei crani stanzieranno remissivi pellicole dentro le pupille anticipanti il pianto per i pasti 
e i veleni pigiati in pasture sferoidali da brucare su letti ere ogni n ore ovunque premono indemoniati becchi 
per lui si era concesso un esterno naturale anche la cuffia lo stormo indotto dei gabbiani non solo il vero botanico pino 
lui era l'eccezione, il sospetto divino 





"Tornare a forme semplici per miracolare la mente limarla purgarla toglierle efelidi tristi e nere acquisire la purezza marittima del pino, 
facoltativo il suo smontaggio in coni o sfere" 
Cosi di scatto in scatto armando gli occhi dove follia si batte contro semplicità 
ma il terriccio che smotta semplice non è dove lui stringe uno stelo di ratia tra le dita e pensa ai passi dentro il corridoio 
che sbocca in un raggio ampio come la Vita 
vede l'ala dell'angelo 



ma i gradini non sono cerchi ed è dai cerchi che bisogna passare prima bisogna contare i gradini e più ne conti più manca quello già elevato a cerchio perfetto ma non protetto dalla mente 
o è meglio ordinare tutto col 3,14 per cui ogni gradino va moltiplicato 
congegnato di sputo e cemento e spinto in su con la punta del piede cioè con la prora del pensare 
a cerchio 
un portale si aprirà ma dicono che cresce la segale cornuta sul desiderio di chi troppo va in là 



Prelevato dall'osservatorio sulla costa 
gli fu assegnata la corsia 3,14 dove ancora scorse quell'ala angelica e disse: 
"Troppe bussole in agguato finiranno per spargere spine 
e brufoli di ferro sulla saggia natura. Vedo grovigli di scorze 
nei cento vani che lampeggiano intorno al corridoio polare. 
L'idea poi che può esistere un gemello (ma non è l'io l'unico io?) 
qua o là nel cosmo rugoso urta il quaderno che ogni mattina sprigiona l'ala dell'angelo. L'angelo allora lo scansa 
e lo butta come pegno nel disordine del nord (io non ne godo). 
Siamo tutti assenti: non richiamate: osservate la bussola fare la matta in un arco qualunque di dizionario, piante con zampette 
che vogliono uscire, uscire". 





"Oh, motori agli angeli sottratti, in banchise mentali 
caimani di ghiaccio, 
lasciate che passi - sirena - 
la sinopia della terra, 
accerchiate l'ultima isobara 
con la polare ikebana, 
eterogenee solari debolezze ... 
Rotta la bianca boa Tule trasmigra mentre di tana in tana affiora e cala l'ombra dell'otaria, 
da pigre zolle elmeggia materia di betulle 
che sanno un po'di argento morto, e sono angeli impuri mescolati con bussole 
e primordiali fronde". 





Il disordine è colpo di freddo polare nel polso. 
È la grande stazione del nord, il corridoio magnetico. Lontanissima sostiene un'ala 
senza margine, senza riposo o moto. 
Non sappiamo se avrà principio nell'orizzonte che spiove, 
spazza via i geli, annuncia 
un crocicchio di passerelle. 




 
Il pensiero è sorpresa di gocce che decrescono da beccucci fuoricampo dell'essere 
s'intana in steli penduli va tra gli antefatti 
di qualche moto d'animo a intravedere la radura e i suoi misfatti nel cielo che s'inclina 
come una chioccia gravida come una tozza barca che ha l'arrangolio del mare basso quasi a riva 
è il pegno imbronciato di un gioco solitario malpagato dal mondo, alla deriva di se stesso senza agenti né pazienti senza mercato 




Il pino marittimo è inodore e silente pago della riperizione dei suoi rami 
ha un colore che cambia come il mare porta pigne tra loro indifferenti 
che hanno il peso irregolare del pensiero 
Costretto lo mirava lo tagliava con lo sguardo spaventato 
ne stimava il numero di aghi 
che associava al suo poema dei gradini ogni ago la punta di un angelo 
che sale alto tra bagliori ionici 
un ramo più diritto degli altri lo ammoniva: "questa rotta tu devi seguire" 
era una rotta un poco diagonale 
non il filo a piombo dello zenit 




"Monete alate in fuga da ombelichi, falsi manubri in corpo, graffe capitolate 
tra le ossa, la pedina del senso che s'interna con pipa e ombrello in condutture ioniche, ma almeno lei si fermi, perdio, 
stampi il suo nord 
in un pensiero eretto come l'io, ah come indugiano quegli angeli 
còlti melensi quasi un sol can che dorme dentro mansarde 
o falene passite tra ascelle marine 
cosi nella balistica trascendentale freme il totale che non si interpreta mentre edifichiamo file indiane sotto cavezze di tempo immobile 
per implorare corone cOl'olle corollari (io soprattutto)" 
e lo rimisero alla corsia 
in portantina 
con la cortese processione di quattro cavalieri in camice bianco 
non era rinascenza non era funerale 
ma la mensa che imponeva le sue norme 




Tutto del suo pensiero era notato, vòlto in alga ritmi, ma non il mistero incoronato 
che riposa in chiuse stanze dentro il pino, il ritmo del suo radioso silenzio 
o nascosto da tenda invisibile il sogno 
che con dondolio sommesso il pino gli passava di ramo in ramo. 
Forse quell'albero è solo il punto fisso dove s'installa e si fa solida 
un'energia verde spinta su dalla terra o dal mare che fa catena vasta d'onde con l'orizzonte. 
Forse è l'onda stessa mutata in vertice di scaglie, dito che composto 
indica la cosa in alto. 

E che pioggia. I pesci che vi guizzano: ombrine, triglie, quei sordi stantuffi del mare che forse non hanno nome. Presenze essenziali meccaniche, chiavistelli di sigurtà idrica, o di scompiglio. Onde fatte pioggia: o fate piovasche, incontri che tremano (oh, non slittate, nomi o numi, siate fissi come chiodi...) E l'ombra, calotta che a poco a poco ruba, allo sguardo ballerino, pezzi di questo pino, il mio soccorso, il mio levante, la bocca del corridoio dove ioni é sogni miei si daranno, si son dati battaglia. Scivolano angeli, talismani, nel fagotto d'acqua, si spengono in grisaglie marine. Disastri geografici dell'occhio, ortopedici fari. La muraglia della vita s'innalza mentre Lui soccombe. 
Mi hanno regalato la cuffia, il pizzo artificiale, ma il mio pensiero non le appartiene. 
Come la sostanza spinoziana, ma non è vero, truffa anche questa, mi ricorda il juego de la pelota, l'azteco vincitore sacrificato. lo sono il sacrificio, il chiodo fisso nel legno elettrico che balena. Verranno spianamenti, il mio pensiero messo in bobine, in corni di polistirolo, in tetra pacchi, dietro il diaframma del pesce curioso. Lui non si è annunciato nei ritagli, non è divenuto ancora l'occhio, l'ancora vitale di questa sostanza, 
ma ecco un dente di luna che tenta di tornare alla sua bocca. Zar, l'ho preso di punta. 




(Parole sapienti, accenti ascendenti son nacchere da jolly, da re di carnevale, ascessi immondi li ritiene il mondo reale, troppo reale.) 
Era incontinenza (dicono), la mia, di raziocinio, prisma di fosforo mentecatto (confermano) il mio dire. Naufragavo nei codici, brillavo di sostanze tenute insieme con colla di nomi. Enormi energie soffocate m'attraversavano camicie e polsini, la cravatta stringeva vene e incanalava le forze su per il collo e oltre. La cravatta, il decoro, prima, poi il lasciar crescere peli e barbe al pensiero, brufoli di ferro: inselvatichimento divino. 
Rimenavo dentro mulinelli le cose, con siringhe di silicio iniettavo rovine nelle cose, travagliavo con quelle bestioline che intoppano le cose e non le fanno vedere. Vi applicavo le teorie dell'Occidente, le cause causanti e non causate, le spaccature - trak! tra il cogitante e il puro esteso senz'anima e persino perfido, ripieno di gocce nere pietrificate. Ampio, placcato, esteso esteso come questo mare che pioggia e nebbia ... che pioggia e nebbia ... 
Rimescolio di comete nelle mie arterie,. ma solo la scia, solo la scia vi scorreva, non a casa mia, non da casa mia. 
 Il palazzo usurpato da un re cattivo, senza clemenza, amico del dragone. 


Poi ho intravisto il corridoio polare ionico, ora lo vedo, continuamente, instancabilmente lo vedo, lo miro, lo fingo e fingendolo l'attesto, e Lui, la mia dimora, 
mi dilata, divarica le tempie dell'anima, mi divora. 
C'è la scala. Il formicolio dei nomi in sonno, dei logaritmi impotenti, cerca una scala, la verticale che salva. La scala ha gradini ma, composti i suoi gradini in serie ascendenti, ne tiene il volume ridottissimo, oppure se li mangia. Li sopprime per essere pura scala, da scalini, suoi inferiori e imperfetti gradi, ripulita. La scala ripiega dunque su se stessa, è a cerchio, moltiplicando un gradino per 3,14 si percepisce il valore, il ritmo, il sussurro, la rotazione ininterrotta della scala. Ma come può succedere questo, se il quadrangolo aborre il cerchio, e se il provvisorio ripiano, il quadrangolo appunto è già cotto, fatto fumo, amputato della sua essenza dalla scala? Eppure la scala c'è, apertura al corridoio, lungo braccio dell'essere, da dove Lui... 


Ho cercato l'altro, il disperso, l'oltrespirato, l'intangibile, - no, te ne supplico, non tentare quelle porte, non tirare quelle maniglie, non spiare da quelle asole nel vento - come se la mia ricerca fosse un pedestre horror, una fiammella di febbre che cercasse suo padre nell'ignoto ignis, nel mostro errante della Totalità. 
Vedevo l'interno di opali, pietre di luna, zaffiri e ametiste. Vedevo terrazzamenti lunari, foschie di saturni, effirate giade asteroidali, èrebi, babilonie giranti nel caos, variegati vortici. (L'interno: Leonardo da Vinci me ne spifferava i ribaltamenti, il suo smaltarsi in esterni rovinosi, farsi mare verticale, come seme irruente di suono e di colore in ogni pietra, mutanda dardeggiata da dèi morenti .. .) 
Crudamente cercavo in ogni sfinge d'oggetto l'ordine, la Perla. lo ero quella costola volante fuori da Lei precipitata - mi pareva, lo sentivo, me lo diceva un pesce rantolino affusolato nell'acquario della mente. 
Precipitata dall'assurdo, o dal niente. E quella perla? L'altro da me osservava la perla, forse, allora. 


La perla sospesa 
l 
Allentato, intorpidito dall'ampiezza, disceso casi verso una luce indifferente, che non ha misura. Istruito da uno spazio senza peso senza notizia 
mentre ancora la cosa aleggiava informale. 
Venuto giù senza porta celeste negli occhi 
solo vetro limato negli occhi. Massicciata d'onde lo sosteneva: 
muro amoroso, lungo indugio, breve costa. 

2 
La divisione a raffiche dentro il muro amoroso. La fumata della perla. 
Il pegno di una perla senza peso. 
Rami stracciati da'venti, misti col corso de'venti, con gente di sopra. Piante rotte, cariche di gente. 
Nave rotte in pezzi, battute in iscogli. Grandine, saette, venti revertiginosi. Spianamenti di città. 
Questo credé di vedere nella perla arruffata. Ma fu la perla che vide lui e non lo avvisò di questa breve vista. 


3 
Il mare avvolto nel suo parlante peso, il mare dai mille guanti 
e dai mille cassetti 
che soffia sul peso delle navi confinanti con il vuoto d'altri mari, quell'aspra riserva di confini 
alla perla appartenuti 
nel suo lentissimo giro 
intorno ad arche silenziose, 
quel fondale a curve 
che nel proprio nodo di gelosia si chiude e l'acqua appena solleva, 
quella conchiglia che ha una bocca eternamente d'alghe stipata, 
tutta la dismisura in movimento sulla scena. 
E la perla lo informava 
di questi figli persi 
i suoi confini. 



4 
Intonava su lucidi azzurri la marea che stringeva tra le dita, 
infilzava con aghi quelle onde sfiancate ormai per fumi, 
in pesci a libro grave tremolava, nelle serre acetilene d'acqua fioriva e deperiva 
come una medusa errante giocando con la voce 
sibillina della perla, sfiorando con le ciglia la sua noce 
che fossile il tempo incurvava sotto coperchi di flutti. 
Ma svelò infine il suo viso fabbrile. Conobbe e non conobbe infine 
la convenzione rettilinea della mente. 

 
5 
La rotazione di ogni bulbo, il bucranio che fa addobbo al cielo dismesso, 
i cespugli che ascoltano 
manovre di mani sotto abnormi tettoie, atonali opifici, foschie a breve pulsar, lacrimato i di visioni. 
Il convoglio gigante dei metri e delle ore, pensalo - la perla gli diceva - 
con l'arsura votiva dei suoi elementi e l'ingordigia nei vertici del fumo dove già la pausa di un 'adesso'
si fonde col suo postumo congegno. Pensalo - lo ammoniva - poiché non solcherà se non l'odore 
di queste imprese stanche, innaturali, tutto il marmo srotolato 
nelle statue che posano sotto la luna. 



6 
Perla allarmata, moncherino di luce per artigliare, spelonca di paura 
e desiderio, miracolosa cosa. 
Ma lui senza lume assorbi tutto il peso della cosa che trascrisse: 
il cielo si ritrasse come un rotolo - 
monti e isole tutte scomparvero dai loro posti. Nulla trascrisse 
se non l'aere piumato, l'ultimo castone nel vetro, il nulla della perla. 
 

 
7 
Cartilagini contese alle murate, lampade scisse dalla propria luce, 
questo rinvenne e qualche amore di paglia. Allentato, intorpidito dall'ampiezza 
era venuto giù nello scompiglio 
del mirabile, 
nel tessile abbandono dei metri e delle ore, mentre ancora il mondo aleggiava 
privo di bussole e di poli 
era venuto giù per far di quella perla la sua guancia 
e il suo guanciale. 



E io sono l'eco di un altro io, eco tesa alla prua di un elastico lunghissimo, corridoio nautico che non si ferma, non si infrange, ma il mare è dissennato e nuotavo di qua e di là senza corso, ruotavo, boccheggiavo, mi pigiavo in creme algose che dai fondali risalivano, presenze e scorie ischeletrite aggallavano per risommergersi, sacche dal volto scimmiesco squacquerante, astucci di parole tronche, un "mah': un "buh': forse il gergo di qualche inimmaginata specie ittica, sfidavo il gluglu di quelle parole, segnacoli del corridoio parallelo pulsante sotto la mia non pura danza, che mi perseguitava, eppure non potevo 
sfidare lo spazio di bolle ferme rompere l'assedio 
di quella sostanza più forte e degna della mia eco un malinteso di memoria 
un sovrappiù di pareti 
 anche se so che il malinteso ha doni (melodie, fruscii d'albatro, icone 
appese al materno vuoto) 
che nell'io risuonano 
come in panno d'orfanello. 


 
Tra due bocche in chioccio lite le parole fanno anelli (un avallo per anello), cosi mi ripetevo per esempio la parola perla e la bocca della perla ripeteva la parola perla 
alterne luminarie 
inventari di forme commiste a forme non commensurabili dacché la sostanza è vuota, Lui è l'oscurità del corridoio bionico, la radiazione senza rintocchi, l'asma assoluta, 
l'ho preso, l'ho perso, come la perla è una perla è una perla è una perla. 



Mondo roverso fondo sommerso pondo perverso capponi nella stia a fare il loro verso 
cade a intervalli intonaco dalla corsia 
il peso della mente è in se stesso perso 
Malizioso sta lo spazio a rimirare 
oasi d'incanto in tatuaggi sulla pelle: ospiti preclari esibiscono il torace scoprendo pipe d'oppio a una ringhiera appoggiata alle clavicole e ancora 
cuori in lacrime arpe d'oro pitonesse chiavi in croce di araldiche pregresse 
la colomba totemica che ha un'ala mozza la mosca bianca che diventa nera 
A tanti ricettacoli si sposa la sfida E il corridoio ionico si fa corrida 



 
La luce sapeva di sé in quella fiera mandorla serena nella lontananza 
la guidava al suo fianco un animale celeste lungo il rotolo scritto di un'intesa dorata tra l'alfa della perla e l'O che splendeva 
dentro il suo ferro di cavallo, dentro la Fortuna a tratti gravida a tratti cancellata 
Ma venendo a quella stanza la luce se ne andava e con lei la trepida sapienza della cosa 
Con dolcezza una ruota muoveva l'ortica tra faglie e rudimenti spersi la posava 
di quella ancora in fasce notte antica 
che nella mente in ogni istante si rinnova oltre la misteriosa soglia oltrepassata 
 


L'onda sensata delle arance si allunga nell'enciclopedia, si scava un declivio, una via, 
sfidando l'ordalia di mosche nere 
dentro l'inquadro degli stampi, 
batte alla voce arancia ma non varca 
di quell'occhio di pesce 
l'ingresso scritto capitale, 
un altro universale giro 
attende l'angolo dell'onda 
fuori alata con anse e varchi naturali ed è il venire avanti sempre 
del nudo odore senza fonda 
da matricola cosmica che attinge e non intende 
la propria informale sufficienza. 




Fiaccola invisibile è il grande grembo vuoto da dove siamo usciti senza far ritorno 
Nel greto del primo fiume l'arido scintilla ali d'angelo al guano si mischiano intorno 
Navi lasciate in rada chiudono lo spazio puro noi ripariamo nel buio inserto del giorno 



Cos'è il cuore? Qual è il suo ordine, in quale superiore sfera si agita? 
Il suono del passo cardiaco, sminuzzato e ritemprato, forse si confonde col mormorio lento dei corridoi, predaci pedane che immettono nel passo d'altri cuori? Appartiene alla grande sostanza o la grande sostanza appartiene a lui, l'Ipercardio? 
 Ah, quando l'onda anomala delle cose, l'alfaspinta, la superrampa, ah quella quantità (di cuore-quando) che cade, siccome 
quando dà accesso alla sua gola 
il giusto eone fuoco all'eccesso 
ingiusto ione d'ergon diventa muffa di luce agonia lenta 
(Il mio pizzo, oggi, surriscaldato, è stato messo in una bacinella, sospeso su un intruglio azzurro, falso cielo o mare psicotropo o psicopompo, sciolte in guazzo le polverine che fanno ridere, le farine infinite di carbonio, le corrodenti catene, mi hanno tolto il pino davanti agli occhi, anche lui surriscaldato, o ne erano gelosi e allora gli hanno proibito di connettersi a me, di comunicare con me...) 

 
Meraviglia! Degrado, discendo passo dopo passo nell'essenza che cerco e mi cerca, ho sempre più freddo tra le cariatidi-carni, mi porge un saluto quel gelo ch'è un cerchio seduto, passo-re-di-cuori delle carte moltiplicato per 'JT:, sto girando in cerchio, dallo zero più zero vedo alzarsi la vertigine della vita, uno stilo altissimo, montagna fuori di sé come l'analogia pura e disperata ... il gelo ha forma di cerchio, li l'arca bianca ci aspetta per portarci in salvo, il pennone un fuso di ghiaccio, l'immobilità ch'è movimento ... e nessuno lo può sapere, fisica, metafisica, scienza divina scippate e sbertucciate, via, via da me, via le senza parole ormai, via questa balbettosa sagoma di salvezza ... 
oh, cuore dell'universo, il mio peccato è stato di considerarti carne del singolo, cingo lo del mortale, contrappasso battente al moto puro dell'ala, 
porto di ventura per chiasmi adamitici frontale all'angelo 
che se l'avesse - il cuore - 
potrebbe dentro di sé ogni moto giudicare 
e nel pallido impero di Medusa le sue ali spartivento abbandonare ed è proprio cosi, pensavo, 
che rodendo nell'arcano 
l'etere affida qualche braccio alla coscienza umana per liberare la boa sanguigna di lei da trappole d'ali che a tradimento la pigliano per spirito 
ma poi addosso le si avventano 
per bollenti esercizi d'equilibrio carnale 



Non so (in questo preciso istante che si annebbia) se ragiono sul cuore o sulla perla, non so se parlo di qualcosa, se sto provocando la Cosa o sminuzzando quel polo in fondo al corridoio: l'albero di mare non guida più la rotta, le mie parole sono formiche che hanno perso mappe, orari, certezze umili da sottobosco, formicolo a zigzag, a nonsic e nonnunc per la microselva dannata, ghetto di morbi viari separatori, non ho elenchi dove annoverare rinnovellare questa prolunga di me stesso, dentro un bosco di lettighe fisse i miei numeri sono fosse in cui incespico, salme le mie parole, 
 questa notte in corsia l'ultimo lenzuolo si è gonfiato per la polvere che matte lune soffiavano oltre parete, ha coperto una schiera di omiciattoli uguali, soldatini di plasma, 
dove ho visto qualcuno che mi somiglia 
dove mi è apparso il primo gradino 
o, forse un equivoco 
della scala 




Il senso non purga le astrazioni dai loro cerchi caparbiamente concentrici, oscuri e senza forza nel perseguire il centro che sempre ad essi fugge. Vediamo batuffoli nell'aria andarsene allargo, sconfitti dall'inconsistenza. Trattengono forse 
un lutto curvo che non dà significanza. Sono senza direzione, procedono da sfiatatoi 
o ammaccature del terreno, vagando eludono il loro glossario e infine volgono in caligo. 
Aghi di pino in portaspilli si configgono 
e li inerti aspettano la grazia dell'allegoria. 
Li scovano segugi in aspri incavi di landa dentro i quali nemmeno la notte trova ospizio. Forse la bestia intende quei punti di domanda acuminati che perfida la pietra affida 
per scherno alla natura, ma dove cessa il freddo i suoi combattimenti e non ancora la calura 
si risveglia, del nulla si fa il senno neutro specchio. 


 


In una vetrina di psicofarmaci svolazzano tafani e mosche, 
giunti lì per cunicoli a essi solo noti. I loro umori battono le ali 
e si confondono con gli altri umori vaporanti dai barattoli, 
sollevano precipitati, attirano molecole con sottilissime antenne 
e calamite. 
Oh, come pulsa la vita 
tra larve meccaniche e vetro 
mentre aliene minuzie si accoppiano e ritmi primaverili intrecciano ronzando intorno a un "si, be'''molle che alla follia in sordina dice 
"vade retro". 



 
Su un viale dell'Eden avanza il Pentotal lento s'alza e si spande nel petto di Adamo sale impavido le scale di ogni umano 
Chiude porte e finestre al dire ardimentoso stirate ripone le lenzuola nella cassapanca manda le capre all'erba, le incensa di riposo 
Il Pentotal richiude piano il senno nelle stelle dal fiero Minotauro sgombera la reggia 
getta nel pozzo la domanda "a che tante facelle?" 
Smantella il labirinto in virtuose parallele cava il centro dal cerchio, punto malato, sotto l'insegna della Pentotalità 
con le sue molli chele 
riordina l'umano stato 




Da catarro sbandierava 
aspro suono l'eco in quei volumi d'aria 
ma presto ovattato raggiungeva un paravento lambendo il suo inside di cimici e occhi. 
I disperati già all'alba si eran fatti tranquilli con pere sintetiche, gli altri 
godevano tra flebo e riviste illustrate qualche lampo paglierino, semiaperte 
le persiane. Il seme 
liturgico non veniva abolito, disposte invece le pantofole per la breve passeggiata. 
La radiolina da campo gettava onde hertziane: 
"Buona giornata'


 
Confidò, accucciato in una tromba d'acqua, alcune sue anomalie a sorella scogliera 
e a tutti parve, stretto nel manto della schiuma, un'allegoria, ma ancora stillante 
per portarlo a riva 
gli si accostò il ridente amico del serpente, il silenzio. 


 


Oggi mi hanno di nuovo condotto fuori, a tu per tu con cuffia e pino, mentre vagava un nastro di giallo sulle acque, calco solare ondivago, e non è vero che esiste un gemello, io sono l'unico, l'unico a percorrere il sentiero dei cherubini, con loro a vegliare l'arca, a pizzicare l'arpa, oggi con gli occhi ho aperto il succo della pigna, ho gustato il suo suono elementare che non era di pigna ma d'altro frutto, l'ho zoomato nella mente e il paese, 
quel paese in fondo 
al corridoio l'ho visto, bianco e giallo, con la sua corona di capitelli ionici, con le sue nicchie telefoniche, nascoste dall'acqua, da cui sirene-telefOniste a dardi scoccavano parole, prima di rientrare nei loro astucci di luna e scuotere il mare, 
discendere nei coni 
ribaltati dei fondali, in quei cappelli d'alghe che attirano a bacini più sereni, verso una placca azzurra su cui crescono glicini e forsizie, e in ogni loro petalo vedevo fiorire la leggenda dei miei avi, una vela che si agita al vento sepolto delle onde, ho accolto nell'io il polo sempremai cercato in questo polpaio di presenze sottili, 
 ora però sento i primi rintocchi del mio autunno nella campana, il rimboccarsi 
di una basilica inghiottita ... 
 





Centri la mirabella nel gonfiore insorgente di calendautunno, dentro l'aria approssimata s'inarca la soglia mite di un paese, 
e forse è questa, bavero d'oltremondo troppo breve, 
l'ammiranda, la pensosa, e quanto le è dato sostare? Cosi ti appare, goloso di giallo, ogni vela ammiraglia o aperta nuvola mentre i suoi lembi ripiega 
intorno a un emblema d'amore 
Ma già si sposta al polo freddo il dondoli o delle nature vive 
e il nostromo contempla il mare che dirama 
tanta rotta incompiuta in vessilli incolori 
dentro ancestrali rodii d'alghe 
e quel fregio boreale
che tu conduci via stringendo gli occhi 
lungo il cliname-barca del mattino 
con l'odore postumo che ronda ributta alla cala dei segnali, delle adunanze, 
ora dimmi che frutto, che dono è stato? 




L'anima dilunga l'energia nelle cose che stanno sotto il cielo e concerta il canto degli uccelli quando al volo 
portano via integumenti per fame musica e preghiera 
poi raccolti in un'uccelliera di raggi 
pendono assorti sul creato 
L'anima aspira e s'incrementa se è punta dal sole e il granaio dell'essere le si rivela nella danza 
di qualche chicco luminoso, o quando 
un filo esilissimo di bava le dice 
che una chiocciola è passata 
con bruscoli di senso 
involti a spira 
dentro il guscio 




 
Forse per lui gli ioni non erano che brividi fruscii spurghi di innaffiatoio lasciato a irrugginire 
sotto la calura, inaciditi peti al passo 
con le bestie mentre queste stravicolano 
in luoghi della terra innominabili: tettucci d'arnie indagati da tarli, favi in briciole, anarchia 
di tane e talpe che cieca mente mantrugia 
fumo grasso che s'appiccica agli steli 
sanie colante dai corimbi 
quando l'autunno abbandona i colori nei corridoi più interni della materia per somigliare infine al puro raschio, intercapedine nuda 
di fibre e uncini. 





Si aprisse un portello nel pino, ne uscisse una scaletta e mi potessi imbarcare, 
 ah check-point collapsi in giganteschi ditali dove prensile il tempo sciupa 
le prese e impedita da scudi e paradossi 
retrocede natura, quasi vergine forma 
che dissolva in chiazze d'ombra 
angoli e diagonali. 
No, 
non ci sono più scale o scalini né via se ne volerà il pino 
che solo al piano prospettico appartiene 
e alla pedante geometria umana. 
In mutande ai confini dell'essere con uno stecca traccio buffi cerchi nella sabbia, imperfetti, zigrinati, passaggi imprevisti 
per l'orbettino, che a mia insaputa disturbo e ledo. 

 



Adiacenti al suono del sangue i paesaggi confluiscono nel cuore, in onde euforiche di mappe li dispiegano sibille 
volate giù da torri azzurre morbidissime 
o emerse a branchi da savane dove arcaico il sigillo animale rispande i suoi profumi nei focolai degli enti che ancora in gare liete incrociano le forme, cercandosi 
Niente 
di questo permane o sopravvive al rastrello cerebrale di Descrizione, camera nera predisposta a meraviglie esangui 
per cui emblemi e cifre s'imprimono sui guardinfanti geografici 
di film catastali ordinando la vita a cinque cingolati continenti 
che registrano penose uguaglianze 



I dieci e passa mila fogli dell'enciclopediatreccani scampati senza scompaginarsi alle Furie degli elementi 
adagiato ciascuno sulla sua assicella ad asciugare sotto nomenclature tiepide di venti di ponente 
era ciò che da feritoie e corsie si poteva ammirare mentre sullo sfondo a quadratini nel cielo già stellato 
con fair-play attraccavano al molo degli astri padroni le nebulose pagine-lacchè dei supplementi 




 
Guarda impassibile Armonia e Disarmonia 
farsi a vicenda crudeli dispetti perdere orientamento 
Ascolta il fegato di un cane guaire e torcersi 
nel siliceo cilindro 
causa esperimento 
Sente ogni vita avvitarsi a se stessa e cigolare in fine via col vento 




Le distanze che in cifre scalari si susseguono stringhe o lacci formando dentro la sostanza vanno pazienti a inseminare l'Intervallo, fascio di supposizioni bianche, Hone glosse, mendace paratia tra il tutto e il nulla. 
Veglia la sostanza un corridoio senza esito 
che attira a sé alte grida, richiami ineguali ("sèrrami, aprimi, dentro e fuori strattonami") fin che non erompe la nota fuori scala, permanentemente sola, fastidiosa ai più, domestica invece al puro orecchio del Senso che senza nel reale deterrente registrarla 
ad anni-luce da ogni formata cosa ascolta. 



 
Rimanevano dubbie assai poco precisamente articolate per cosi dire ripartite in lampadine guaste 
(sul piano metaforico) 
o fatte bascullare a vanvera 
tramite aperiodici sebbene pur sempre in tempore avvicendamenti topici 
della testa attorno al proprio asse durante i pasti 
(sul piano clinico e pertanto inoppugnabilmente reale) definizione ubicazione mensurazione e last but not least 
verbalizzazione 
del corridoio: 
tale corridoio sarebbe dovuto comunque essere stato supposto 
e reso atto 
a fungere da tramite 
tra gli unici due poli accertati sul globo 
(rimanendo est e ovest esclusi da rapporti d'ordine polare e gli ioni vibrando a loro volta nello spazio razionale) 
ma sembra che nemmeno il concetto primario di tramite sia stato collocato sull'amaca - dormiveglia del suo senno 
insomma costui 
non tiene a tutt'oggi in nessun caso 
e inerentemente a nessuna tipologia dinero 
non ha chiavi in mano relative a nessun pensiero (fisico, metafisico, decostruttivo 
e non per giunta decorativo), 
che farne allora? 




Ogni notte scendeva puntuale anticipata dalla luce virtuosa che tremola e si scioglie mentre congeda il verde dai volti delle foglie 
I pini stanchi pian piano spostavano i rami verso l'oriente buio che il ristoro diffonde restava una gabbia vuota a tu per tu con le onde 
Lui fiutava l'ora che lo venivano a prendere quando il suo cervello era già saturo d'impasti e su vassoi di sapienza anelava altri pasti 





Domani forse una macchina intelligente concepita al di là del bene e del male, o un umile bidello della Sorbona, o lo spettro roco di Avicenna darà forma sostanza e valore al mio passaggio (ma a chi lo potrei sottoporre ora, ai miei maestri aguzzini, alle camicie alle cravatte ai camici bianchi?), 
 contemplerò lo scheletro di un soffione soffiato, la polverosa scarpetta di bambino appesa a un cancello, il rospo-robot che saltella con cadenze meccaniche nel fango - ogni premonizione siederà solidale sotto il tetto di Lui fòlle - ma ora, mi hanno avvertito, devo limitarmi a dire qualcosa ("senza adulterare parola o sguardo!") sugli oggetti che qui, in queste stanze, in queste corsie, son tenuto a osservare ogni giorno, implacabilmente,fuori. Ho l'obbligo di considerarli oggetti, "non altro" (questa l'estrema terapia). Devo abbozzarne la configurazione in modo neutro, senza privilegiare né questo né quello. 
Prima che io passi 
o venga trapassato dal passaggio 
povero e ossequiente sarà il mio linguaggio. 




Stanziali 
1 
Laria degli oggetti che qui respiriamo non vuol dire assolutamente nulla 
(eppure la gremisce inchiostro) 
è bella quella spilla 
e sicuro di sé quel torace 
mettiamo una cannuccia nella scatola, una nuvola, cambia poco allora la parete 
essa è ferma, garantisce la piccola leva di una penna dipinta 
(angelo, soffitto... ) 


2 
La quota d'aria cui partecipavano gli oggetti è stata smantellata 
(ora vi si appendono molto male) 
sarà per un motivo grammaticale 
o per lo scarso amore che vi abbiamo insufflato 
ma quell'aria, quella balena bianca in fuga 
deve passare di li (l'amore?) 


 
3 
No, non dite che sono vuoti di pensiero 
se sui loro toraci cresce l'acciaio 
e la sua impronta fortificata 
se l'oggetto che dà inizio a una stanza dà anche inizio a un'innodia di guerra 
se ogni punto del mondo porta la colpa 
(come il fuoco 
porta su di sé il burattino d'amiamo) 


4 
Un'ala va a ficcarsi proprio in quell'armadio dove non può incontrare l'ala gemella 
e casi l'anta sbatte da sola contro il fortino dei tessuti 
(ma l'oggetto è li per espugnare l'altro oggetto nel suo abito di gala 
ferito 
dalla parola 
che d'ogni vuoto fa un angelo furtivo) 

 
5 
(Qui) 
gli oggetti cullano le loro larve ne sono gelosi 
dentro e fuori i loro buchi va l'aria della stanza porta un po'di paglia intelligente 
per le larve, ma si moltiplica a ritroso il minuto 
fermato 
(Un ghigno da girasole crede che il tempo sia tutto qui) 
 


6 
La stanza è uno scafo di linee e punti in rotta verso la stanza successiva 
che non avrà più il peso né l'aria di prima e sarà strozzata da nuovi oggetti 
o totalmente libera 
come il candore in cammino dei candelieri 
(o un ingorgo) 
aggomitola lo spazio 
(la tenia spunta ricca dal nulla o dal poco-tantissimo 
che la testa divora) 




 
7 
Apostrofo d'ombra decide l'inizio di ogni oggetto 
(la luce ossidata in un rientro minuscolo di lui) 
la chitarra che in legame arcuato stringe corde e cassa 
fino a liberare odorosi i suoni 
(ed è casi 
che il giorno si arrende al congegno della cosa) 



8 
"Ne hanno strappato gli angoli per gioco li hanno morsi punti strapazzati 
col vetriolo usti deleti ... " 
dico io - il più furbo dei mortali degli oggetti reali 
per rifarli bambole 
o gaudiose spie 
nel corridoio irriverente meslstente 
(ma lì?) 


 
EPILOGO 
Allunga l'uncino 
quel volto d'uomo non perdonato: col suo respiro maciulla 
una stella, accusatrice 
la ritrova 
su un picco aridissimo, dall'altura 
è inebriato, getta la sorte, tenta la cosmesi 
del dado a punte, 
che nessun numero ha mai posseduto. 



Fa la ronda tra i palmizi la tua corda d'impiccato. Più volte il sole trema sulla scrivania. Sporge un francobollo tra le carte, non proviene da nessun paese, non ha effigi, colla o filigrana, è solo una piccola finestra 
dove bianco l'orizzonte va e viene. 
(la tua palpebra chiusa finge Diana che annega nel suo bicchiere d'acqua, bocca della verità 
è la triste sfinge) 
Forse partecipi a un grande evento 
che raccontare non sai: troppa febbre rovescia il mondo nella tua clessidra. Mondo buono come mela d'amianto annuncia la fenice volando fuori campo. 


 
Con messaggi di fumo tentai di coronare la magnificenza (fumo e cristallo sopporteranno il talamo comune?) Venne, applaudita da messer bellosguardo, 
l'occasione di far felici le palme, 
di ospitare sulla giunca la cara donna orientale col suo ventaglio odoroso d'aurora. 
Ma ci sarebbe voluto un soffio in più di diottrie, dono celeste, per ammirare lo sfarfallio in quel fiume d'onde bambine e tanti, tanti complici pesci 
che il mio cristo di carità specchiassero. 
Imbarcai sanguisughe che succhiarono quel fumo 
e mentre stava per scoprire il suo magnifico azulejo il portiere delle vòlte, mentre si risvegliava, 
snella, la vela, fui arrembato da sangue nero. 


Non è proprio ancora l'inventio 
ma i venti in testa decidono la mossa e cade la torre nella perfetta scacchiera tra i cibi e il loro punto di fuga 
in cucina, dove qualcuno succhia la zuppa di inchiostro e alloro. 
Lo va sospettando il conte alzheimer conchiglia al piede sempre la stessa ripulita ogni giorno con crema da scarpe per studiare come fare a camminare 
non in cucina ma avvinto al molo lui 
senza nessun aggeggio ai piedi per sgranchirsi e occupare manu militari (ammiraglio fu) 
lo sciamanico forno a onde 
sempre più allargo sonante e più straniero ma perché mai non tenta qualche pesce 
di mulinargli acqua buona nel cervello aiutandolo a separare almeno 
in due diverse conche 
il cibo dal fluente inchiostro decotto 
(che di certo lui sa ordinare i gags dell'acqua sebbene sia da sempre stato fuori bordo 
e fuori senno? 






Vaga per poco nel braccio la calma nuova come sospinta dal bacio di una pillola 
o da una bussola con l'ago ignavo, rilassato, che argina i segni dell'antica 
trazione, che pilota l'inerzia del giorno qualsiasi, il venerdì ad esempio risorto e archiviato. 
Ai bei tempi questo braccio si levava 
nel sogno del saluto militare 
variopinte gonfiava le sue vene 
tra sottane faceva marachelle. 
Ora è salsiccia muta su piatto di peltro, steso li a causa di altre braccia gagliarde da folla trina e unigenita armate 
che infuria su ruote solleva radici 
e ne fa clave e punte d'uragani 
o pali di lampioni da cui i più generosi scimmiescamente pendono 
tirati come scorie, vocioni di babau. Lui ci prendeva gusto invece 
a scagliare agli alieni 
innocenti anatemi. 



È lì che si cerca, dove non potrebbe cercarsi caccia via gli occhiali come mosche per trovarsi 
entra nel labirinto di falchi, crede, se vede le ombre posarsi su trespoli di spalle 
ha una curva nera che gli fa cieca l'astuzia di tirare avanti, il suo peggior nemico 
nel cassettone è il coatto tra valigie 
colme di palle scoppiate di cedole infeltrite 
il suo peggior nemico è il tempo della ricognizione, la maschera di cuoio irreverenda 
il meccanismo 
che cela il boia nell'atto provvido e casuale d'impugnare la sua esecuzione 
lì dove accerchiandosi ha aperto un buco nero, parendo gli imbuto fragile di paglia 
vi è disceso a poco a poco e 
assai garbatamente - come chiosa l'addetto ai tombini - vi si è bis torto a piedepiatto per sorte inverosimile o per gioco. 


 
ACCOGLIENZA 
Come interrogare frange, talli, antere, fibre intrecciate a copertura di minuscoli domicilii: frutti del multiplo scoppio geroglifico, da mente e mano raccolti a ridosso del senso, impediti e richiesti dal senso a venire 
Non ancora forme, ma tracce 
Non ancora volumi, ma linee penetranti, sovrapposizioni Custodia di tracce in fondali che hanno curvature di terre, foglie, e anche del vento che le rimuove, custodia che del vento restituisce in strisce immobili l'impeto 
Come interrogare l'appetito, quella morsa che assedia un'origine non identificata, tra commessure 
Morsa semovente, per aprirsi e chiudersi davanti all'origine O al riparo di vele, incerta nel moto 
O bruciante corpo inviato, senza indicazioni di rotta, senza 
riparo 
Miracolo, se è vivaio di risorse avvallanti da altre superfici 
Se sono timbri, rizomi per un mondo che si cerca, quadrante ancora vuoto di profili ma impetuoso 
Forse sola fibra scoccata dall'alto, che si moltiplica 
O miccia che tocca e accelera fuochi e li riversa nelle frange, nei talli, nelle antere, nei mimetici domicilii 
In schiribizzi, in soglie di forme, in spazzole spontanee, in fiammelle 


 
Fiamme minori che da commessure segnano sagome di scale, scale a finestre raggomitolate 
Che si smussano, causa infiniti invisibili roditori 
Che s'inventagliano, s'impalcano, come per un ardore 
E provvisoria l'impalcatura vede, si contrae, distrae, in diaspora di forme in inclassabili spore 
Oscillando, vede Si occulta, riappare, oscillando al 
lambire dei colori accoglie forme 
Linee, nastri, bande carboniche riposti in incroci, scivolati in inghiottitoi 
La bandoliera d'astri rosi dall'atmosfera, ammorbiditi dalla terra Punte di stelle infuse in tannini 
O rotolanti, come carte accese, per giungere al punto vivo del cerchio 
Per divaricare il centro carbonizzato del cerchio, la non gravità O rastrelli, forcole, sbrendoli in naturali verdi parallassi 
O aerazioni sempre più compatte, non interrogabili, verso i limpidi nuclei, gli impediti 
Tutto a ridosso del corpo bruciante inviato, senza indicazione di rotta 
Risveglio dell'origine insonniata Risveglio di pupilla 




E intanto, per una fibra scoccata dall'alto, sapere che l'impromptu d'ogni pupilla sarà accoglienza 
Che l'azzardo, in tessiture cieche, esporrà segni sopra la terra, gli improvvisi 
Che ogni pupilla filtrerà l'energia delle torbiere, i raggi non ancora rimossi dal sole, per un filo di senso e d'accoglienza 
O invece non sapere, non vedere quell'oscillazione che è la terra I suoi gelosi rifiuti, come denti 
Il suo armarsi, il disarmarsi in febbre di scotomi In capocchie opaleggianti 
Come sormontare orme, ai crocicchi di licheni, alle fagocitazioni di muschi, o come svezzarle 
Orme su traini abbozzati, orme a vele brune, armi in disarmo ancora 
Muscosità veicolare, nave che va per il bosco 
Come dopo aver ripulito la stiva, la travatura a rovescio, con le barbe 
divorate dei suoi legni, con i bitumi sparsi 


 
Come l'amplificarsi di tecniche floreali, sopra una carena, quando la risacca per cenni, vortici bruni di stoppa 
Quando la risacca svela i giacenti, gli omessi 
Relitti che non impostano luoghi né spostano non luoghi, che compongono grate per impedire di scorgere, più in là, tessere bianche in simmetria in corrispondenza 
O che forse non vi corrisponderanno mai, universo zero in esalazione 
Come l'afferrarsi, della mano, alla sua grata zero 
Come interrogare allora le intermittenze, le sincopi, le eclissi Impalcanti la materia mentre essa preme sui volumi che crea, l'onnivora interrogativa 
E i ricettacoli felciformi 
E le brevilinee resine 
E le radici che cercano baie protette, forse impalmano stanze nel brunire 
O il veleggiare del tutto, il tutto-vela 
E dove si annoda vela a vela 





o dove i luoghi si annodano a orizzonti - provvisori, impropri - dove per ogni luogo staziona una ruga, una tacca, un tatuaggio del tempo 
E lo scivolare, illungheggiare della materia in flessioni arborescenti, in dendroidi, il suo serpere in condutture dentro l'aria, la terra 
Nelle fibre di ogni pupilla, nel tempo 
Poi il suo attrito, l'agitarsi con urti di lime nel magma verde, l'abbandono improvviso, la provvisorietà 
Come interrogare l'accoglienza dentro macchie, placche, ruggini 
estro messe dalle forme 
Come scortare con la mano arcobaleni vinti dall'arsura, come andare per boschi liquidi con immobili piroghe 
E ancora pasture d'ocra negli scivoli ventosi 
O, per poche raffiche, le fronde che convergono a cuspide sopra gli elementi, un'inesplicabile partita di purezza, la sintesi di quello che non viene interrogato, in quanto accolto 
Cosi come, una volta accolti, non si chiede nulla agli ingorghi dell'humus, al ronzio dei pollini o al mormorio dei muschi Mai si chiede alle forme di riposarsi, al vuoto di risvegliarsi 



 
Materia simula volumi, trattiene tessere naturali 
Come la mano lascia che le tracce si depongano, uguali e diverse 
Come la sua vena più viva trasborda un fluido veemente, nel luogo che attira le tracce per custodirle 
Là dove altre venature, a specchio, si cercano nel vento primario, s'interrogano, si deformano in ampie asimmetriche spatole 
Oppure promuovono, nell'improvvisa notte, un ritmo di sopravvivenza, raddoppio dei corpi alle soglie del loro sottrarsi 
Ritmo che s'incorda nodoso in solchi già occupati dal tempo, ai bordi di tempo già pressati 
Ritmo dentro la traccia, la notte che stempera alito in ciò che forse prenderà forma 
Che trascina l'origine nell'originato, il venire a stento della cosa nella mano-mente incamminata verso il senso 
Verso il capolinea efficace, ma che manca 
E se questo è anche paesaggio: paesaggio di propaggini, come accoglierlo da un luogo neutro, finalmente 
Nel rivestimento a smeriglio delle sue vetrate, dove ancora non si affaccia nulla di lui 





Nella cuora ininterrotta dove il vegetale spende i suoi crepuscoli 
Nei caricamenti di linfe in serpentine notturne, quando da foglie le lacrime informano il bosco 
O ancora nelle impronte-arlecchino, passi che sono lucciole, quando minuscoli abitanti rifanno l'anima a queste regioni 
Quando, posti indietro gli intralci, il convivio si riassetta, rasserena 
Come accogliere senza interrogare la terra che l'aria inventa e colma, la terra-stelo, la terra-stella 
Come accogliere un paesaggio senza urtare l'orizzonte, il suscettibile 
Senza infastidire lo spazio, il solitario 
O il tempo, il paesaggio-convivio 





VISITAZIONE 
Gelosia per un nido, sebbene al suo cinto incerto non difettino portali. La Chimera perpetua l'alveo dove le distanze si sfoltiscono, ammaliate. 
Marea di Venere, invoco dapprima la scala alta, quasi in apnea. Ali diffondono, per calmo intuito postale, note intorno. Il catino, al colmo, aspira soffi da qualche flauto implicito. Sulle rampe, invariabilmente aurate nella chiocciola, stacco da ogni gradino una piuma sinusoidale: tempo offerto. 
Mi varca il perdifiato, il corrimano però ne è confine. 
Come venga rapido ad attutirlo, poi, la soglia, il cui stelo sporgente è una mano. 
Come sia immobile piolo per l'alito, il saluto. 
Rilascio allora, poco trionfale, il capo del mio filo esterno. La valle di cera è vinta, oh amico corrimano. 
Appartamento di Daniela: qui, spoglio cielo, prende vita un certo sole ovale, si svezza per brevi fiamme in divano, in stenditoio per la rosa. 
Ancoraggio: ecco gli occhi alla sfida, presto sospesi al limbo dei cuscini, rimanendo la sfida acre collirio, pericolosa armonia. 
Daniela dice: "Stenditi tranquillo". Daniela dice: "Poco, e a voce bassa'. 
Allora il mondo si stringe a cripta tra due fiori carnivori, incurva l'insolito nell'ampia campitura verde dal vago orlo e dalle labbra spettrali. Agli scali visivi ormeggia un orizzonte ricco, che si snoda in fari a gambo. 
Mi suppongo varcato da segnali (ma quale algebra li smarca o smista, quale febbre cutanea?), sparpagliato in chioma che ha cirri di neve mora. 

 


E se venisse meno, in tralice, il tutto? Non ha requie il sospetto, si giunge al battibecco dei bottoni. Irrorato a lungo, lo stelo comune ritma gli schiocchi: bacherozzoli oppiati per baci. Osservando il bacio-resina, il bacio-lattice, o l'anima stessa che rispunta sulla lingua in fuga, l'interna armatura si scioglie. Bottoni, luccicando, allungano il sogno, compongono occhiaie sul fieno sparso. 
Daniela dice: "formiamo l'anello". Simula il mondo nel cerchio boschivo, divarica il ventaglio del proprio grembo, come all'approssimarsi d'un fiore che vuole intingersi. 
Innesto, tra due covoni, d'una spiga. Concorre ritmo di mele, in lontananza, evitanti gravità, l'una sull'altra palleggiando. Bilico, bilico. Ciò che pareva lucertolamento ruscella adesso nelle dorsali, in tondo. 
Lanello è parte di Paradiso. 
Chi presta i fianchi, allora, alle catture di Daniela? Mi addentro, gazebo d'alghe nervine, nel bosco. Sono io la Chimera, chissà ... Sui ritratti alle pareti ruota quel noi espanso che ha favore di grazia. 
Il giorno si schiuma dentro una parentesi. 
Dopo l'evoluzione il cerchio si scrolla, si ritaglia in lunette, arpeggiando, mentre il pizzo d'aureola, allo svincolo dei corpi, sconfina vivace. È brezza intorno ai vasi, brillio di vesti che vorticano, tute in trasalimento da specchio a specchio. 
E se tutto - piacere e dolore sostanza e simbolo - fosse riassunto in una rosa che si spalanca con la neve? 
Garbuglio nevoso, musica di cui, pelle contro pelle, l'inguine s'imbeve. 
La camera del tesoro è questa, attraverso fessure, nella carne, origliata. 
Dice Daniela: "Che belli i tuoi nervi che giocano". 





Ma all'improvviso la cosa si scompensa: infeltrite le braccia, compulsi i midolli, distribuiti gli ultimi grani di spezie, ricomposto il labirinto in strada. 
E la docile sonorità che rimonta, grado a grado, come da risveglio il dondolio di geometrie e prospettive, un po'stirate nel frattempo, a riconquistare il luogo. Divano per consuetudine decorativa, l'alcova si defila in propaggini, mareggia per un tratto negli specchi, diventa la clandestina. 
Dice Daniela: "Ci scriverai sopra una poesia?" La sua sagoma meccanica, ora, induce aridità. 
Si sa sempre così poco dell'effimero: l'inanellarsi di due boschi, in penombra, due fiori in transito verso l'aiuola persa. 
Dice Daniela: "Va bene". 
Poi vede la cornice delle sue vesti uscire di frodo dalla stanza, varcare l'aperto. 
Ruota il pavone, l'abito restituisce volume alla casa, alla strada. Là fuori, dove il flauto fa le fusa, abbarbicato a ponente, c'è un diaframma basso di nuvole. 
Più lontano il tram fracassone, il vento a orecchie, ma nella valle di cera, oggi, il rumore sarà come la quiete che si ascolta dentro un guscio di chiocciola. 
