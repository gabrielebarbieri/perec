
Memorie barbare di frane discendono la saracinesca 
di là le trame raggiungono le teche 
non si disfanno più. 
Occhio sedotto da forbici accorda iperboreo fulgore alI'anta transfmita. 
Oltre questo velario 
non batte larva o cuore alcuna vita. 
Mente pioniera, molto margine gremisce efferatezza, 
così sopra una tasca 
di vertigine 
cordata militare fa da scalpo alla severità delle meteore 
Intorno. 
Svégliati, cometa siringa, abbondante memoria risucchia. 



Barcolla tristezza immane negli occhi del daino, materia punta nel grembo e cara. 
Viscere calmo aspira al suo crogiuolo fisso, 
ostia di natura. 
Percuote il fauna 
miriadi di galle 
avvinto in quella mira. 
Torsoli d'aceto 
nel marmo orchestrale dai secoli sbucciato 
e dagli eroi. 
Fiero monumento del lago cerebrale 
che si prolunga in cigno e muore poi. 


Anche in quest'ardua spirale che incoccia picchi e frane lungo i deserti della bocca astrale 
vola ipotetica capinera. 
Grondano i lineamenti 
dentro il solco più nero dell'arazw, nell'appena lambita vaiolatura 
del tutto 
cospira in serpe opaco ubiquità. 
Pieno e vuoto procedono nel senso inverso di terra e parola: 
si sfiamma in cento meridiane un solo raggio di là dell'emisfero. 
Cupole d'oro un moto eterno preme e rivolta 
nella gola abitata dal soffio saturnino. 
Il manto morto del sole ci travaglia. Vanità dell'abisso è rivestirsi d'ermellino. 




Rotolano acini nel tino infernale 
tratto lassù da forsennate anfesibene quasi quell'ampio lavacro in sé nutrisse l'imene del sommo e dell'abietto 
e ancora sfidante luminaria 
macerasse 
sotto torchi patriarcali di vendette. 
Accosta la tua mano ai nostri rami per poco ancora intatti: una canna che sboccia nel tatuaggio 
il flauto ai quattro venti 
la vela per farlo salpare. 
Incauti tra i nodi soffianti della grazia siamo accorsi da iride a notte 
ammirando una lama. 


 
I quattro venti fermi nelle quattro custodie, indifferenti 
al ciclo delle primule, allo strepito di cani mutati in sagome d'ottone 
contro il loro stesso cibo. 
Non fanno ronda i colori attorno alla terra, cede la meninge clandestina nelle trame del perielio, vaso di fumo, inadempienza ... 
Poi la fatica: uno sciame 
di serrature più artigliate 
del mondo che rinserrano, 
la meteora crollata nel vuoto tropicale della stanza, dove carta 
si accumula e pende, dove il vortice si sogna immobile. 




Disarmata distanza, catena flessa di idoli che dardeggiano la soglia, depresso 
lume per sciogliere o serrare, 
a quale foce virano i segnali 
ed entro quali cinturati passaggi? 
Veglia Mitridate nel ventre dei mondi, predace domanda, 
in carte d'alga già slitta il ponti le 
e all'uncino notturno del pirata nasconde le sue lenti cicatrici il mare. 
Sordità d'ogni bolo, vigilante pendice 
dove si barrica la bestia 
tutto biforca. Non più dire "Questo campo ho arato questo 
seme ho seminato" o affidare le greggi a ghiottissime Muse. 
Gengiva rovente 
dirotta in eco di carbone 
la voce che fa cuneo nella forra. Ringhi di spighe 
cornice crudele elevano 
sopra contadinelle illuse. 




Impigliata nei rami 
del più celato orifizio della mente l'immagine strugge. 
Vi si getta ancora friabile il ramarro su tanta giaci tura spoglia 
cascata risplendente. 
Questo il tormento serpigno di un fuoco artificiale 
che se ne va 
per canaletti nella selva o di qualunque figura il farsi frondosa densità bandiera bianca. 
L’indurito masticatore orizzonte d'ortotteri 
espia l'aureola della pineta 
che già affonda nell'enorme ghiacciaio con monastIca costanza, 
volano per un giorno i roditori 
del vero freddo, 
valvole verdi manomesse flettono nel catenaccio 
di natura, 
ma culle intere sono adesso 
falcidianti lune. 



Apagato di grappa marina nel diverbio dei polpi 
che di notte in notte 
tra crampi 
la chiglia assale 
il trireme matura senza sosta precipitosi parti, 
oggi che il mestruo ti tuba dentro isolate lanterne d'acqua mentre ossi sommersi calcano il perpendicolo asciutto 
di postume generazioni. 
La donna che lamina un sibilo sul ponte della nave il sale di una maschera di schiuma 
l'affusto ritmico del mulinello 
che noi chiamiamo universo: 
da lontano tra la chioma 
una trottola 
il fareallamore 
così intrattabile così verticale. 






Confisca il tuo sonno il crescere dell'onda 
sotto la coltre che s'incrina come damigella o piegatura di gonna 
che il sarto dimentica nella cruna novella dell'ago. 
Murena complessa sull'atlante 
aggira senza gloria scampoli di mare, riodi il cozzo di vini vecchi e natante bottiglia coi suoi resti di storia infinita mutare ogni flutto in cortina. 
La goccia intatta forma altra pepita tra landa e spina. 




Ala di nibbio che freme nel calcare, diserbato margine del simbolo 
da cui gronda invariabile sahara, 
spina ossequlente 
che un forame di muscolo alberga in assoluta disciplina. 
È questo 
- acerbo dio dell'ozio - 
il tuo giro di compasso nel reame? Queste le colorite squame 
del tuo superstite altare? 






Il fascio d'erba stellare 
dove congettura esatta è feritoia del cielo non crepita in noi, 
non s'avvicenda alla penna che ogni brusio profugo comprime più fitta nell'arnia. 
Ancora resiste 
l'universo ventriloquo delle api: non si disserra il pugno, 
stillicidio d'ali non converte luce obliqua. 



Fermati mutazione 
in dormiveglia, anzi travalica il cielo fisso del bicchiere, conquìstati 
un davanzale, una penombra di parete: forse non sei ghiaia di vino o dea minore che fine fine perde quota, 
ma braccio che si spegne ai margini del letto, canna di vuoto sopra il grido 
intatto delle dita. 
Réggiti ancora balzo di fumo sulla pipa annoveramento d'espansione. 
Esiste il complotto della luce 
potente e per legge sempre accessibile nel cavi. 


 
Come raro il tuono si rintana 
tra medaglie di facce stroboscopiche 
che il massiccio attirandole respinge, circolo che nulla. 
Come il tarlo bulina l'ossame ai fianchi: il cappello 
da circo volando via, se scatta il macigno, elastico di sangue. 
Come ai volti si contagia profilo di monti impassibili 
che nessuna cesoia in nessun tempo depose vivi 
sugli origlieri del pianeta. 
Come il dio-schermo tutti ci schiera su lavagna caustica, come sul nero. 
 


Dunque la nostra voce che dirotta nei microfoni di una sua fliba anteriore 
ribaltata come guanto dalla notte levatrice 
contro l'eco equalizzante 
del circuito, del respiro 
(amenità, primo foro di zufolo, 
mentre neonati battono come martelletti sui fianchi di Eva prodigiosa) 
voce, croce di vento a se stessa frangiflutti, consustanziale alla rotta 
frapposta isola, ecco, 
se non già nella distanza 
il nostro ancora dover esserci e separarci 





Oltre gli armenti che ci spiano da specole lucide d'erba 
e gli sguardi taglienti delle piante 
sei fragore di pupilla 
caduta in basso firmamento, bella icona straniera, scintilla che il cuore asciuga precoce dentro il suo roveto indiviso. Non altro spettro ridente alberga nel limbo del viso, non altro che un dardo felino soccorre il tedio 
del non raggiungimento, questa cadenza rotta nel divino. 





Qualcuno canta dal fondo della sua carne lenta abolita nell'insidia del sole 
o per i pollini d'un farmaco 
che corre per le vie dell'ipocondrio rapidissimo, puntino 
della morte 
su foglio immenso che ha biancore di campagna sovraesposta, incandescente. 
Fioco il ruggito 
da una veste sacra in apparente si stacca come angelo d'asma, contumace vola nei vacuoli 
in rotta, fantasma 
o aquilone sopra l'ingorgo. 





Se il succo si dilata 
nella conchiglia mesta di te stessa custodirò quello che stilla Urano venerando: 
e il trillo azzurro della vena che in te si frange leonessa, onda contro carena sterile esitante sul calvario marino. 
Ma diversa la goccia, il tuo destino: basterà una leggenda di artigli 
che incidono grafie mansuete 
sulle vele dei naufragi, 
liste d'attesa segrete 
negli estuari del sangue. 
Somiglianza mette fuoco alle sbarre. 
Fiori e fiere si stringono nell'arca. La stessa lancia funambola 
di punta elide le distanze 
se la inarca il volo di una voce che invoca primavera. 
Ma perché tarda la rosa a vorticare nel nembo sospeso sulla criniera? 





C’è un orologio di foglie 
e la drupa argillosa e ferma nel bilico notturno, parallelo il dirupo 
straborda in ruote di cicogne che passano ventose e sorridono. 
Insoliti clamori e canovacci t'inventa il paesaggio stipato nell'avvitante suo cesto di sonorità (riverbero di cieli conici esauriti, chiaviche d'astri, altre stellari stoppie e vergogne) 
o forse il ticchettio soltanto 
della bimba che inghiotte polpe generose mentre crolla la lancetta delle ore 
e l'alpe si barda di centauri divertiti. 







In questa teca nulla o poco si consacra, nulla del balbettio levantino. Invisibile mantice spiazza granelli di luce. 
Ma dove stai rametto d'odore infiorescente? Stai capovolto tra buche 
sul fianco mobile del monte 
dove imminente un'anima si strazia e del gatto l'essenza elementare scocca in ghianda perfetta. 
Come reliquie 
trafugate al sonnolento scirocco 
- ricordi - quel graffio, quelle fusa, quella magia ventriloqua leggermente sospetta. 





Non quel salice soprano che spinge sé tra le grate 
o la pera vespigna nel vasetto accanto al primo fulminare d'autunno, 
no, non colpire quei cimeli. Ma con salto tortuoso ispirato corri allo speco di Diana, 
felci per copertura 
e nenia in falsetto nel corno. (Potrò così giocare anch'io?) 







Congiunta e disgiunta, è sabbia. 
È la zampa anatomica di bronzo. 
Apre il ponello, sposta i numi dell'aria, li rinomina a freddo tra lo sventolio. Chiamano miele la forza 
o pessimo sambuco dell'anima. 
Escono baiadere, si sporge il testone di gomma. E se la sabbia li divorerà? 
Sabbia che divora è la bestia. 
È la perfezione irraccoglibile, figlia 
del nome mille volte ammaliato da se stesso e ripudiato. 
Mille bandiere lacerate non portano stemmi. L'aria a brandelli, l'evacuato nobile. 
Il canto 
immobilità assolta della sirena. 
 






Su questa nudità di asce che rintrona dentro il cavo delle piante 
abbiamo pianto e giurato: 
no, più nessuna profetessa. 
Non altro suono 
nei tagli dell'anima 
che il piatto sibilo di dune sotto le belle siderali in fasce. 


 
 



Sponde 
Non posso ridarti quel brandello di me sconfitto e tumulato 
ai cento angoli di cielo 
dove anche gli orizzonti pesano come argini. d'ossa incalcariti oltre il canile di vento che sfiocca e poi mugola nell'ala della dea sotto azzurro oleandro. 
Non posso ridarti quel brandello di me che sporge ai margini del limbo 
se la dea dall'ala mozzata 
si risveglia al bruire nello stretto ritrovandomi bimbo 
se la chioma ondulata dell'acqua che ha nome orchidea 
va specchiandosi in ombre di cera dentro i volti di Ero e Leandro. 



A un alpinista ansioso 
Vedi la vetta avvallarsi ma non è vetta. Vedi la cima inclinarsi ma non è cima. È la fretta del polso che lima 
la tua mente. 
Per un poco di pietrisco trafugato le tue tempie battono moneta: 
"più oltre, pill oltre", con tintinno scanzonato. Più oltre è tantalica samba che valica il gelo, corrente di scale bucate dai pizzi del sonno, più oltre il tuo vangelo tatuato nell'aperto, 
e ancora più oltre l'inganno 
del tuo orologio deserto. 
Vedi la vetta avvallarsi ma non è vetta. Vedi la cima inclinarsi ma non è cima. È la fretta del polso che lima 
la tua mente. 
Ma al pinnacolo vola, alpinista, 
se lo spazio è la mente. 




Cubo oliva 
 
Ha respiro albuminoso e dolce questo cubo oliva di sapone, razzÌa immobile di totalità. 
Lo ammiriamo in fattezze spartane ne stimiamo all'istante il volume ma dietro il transitivo tegumento che racquieta come il pane l'appetito della pelle 
immaginiamo un caleidoscopio 
di piccole burrasche, 
lo sciabordio che agita le vasche della vanità. 
E l'identico scopriamo nel mutante se per un'ora intiera 
fissiamo il suo respiro 
l'alitante sua reclusione. 



Quasi si contempla il mistero dell'albero batterio 
che sotto tetto d'ambra ondula o fa ponte 
con gli ascendenti 
e i discendenti suoi, 
oh, 
le inchinate radici a Saturno ospitale. 


Manca allo spazio il punto decisivo. 
È feroce abitare, appena a fuoco il viso argille deragliano costanti 
nell'altro spazio attivo 
a controspecchio. 
Fendenti rètine 
nella scure del nome, 
rifugi in centimetro di vuoto come ex voto 
ceduti 
dal caotico volto. 


 
 
Causa di patema 
l'indisponente presa della mela su sensorio labiale, 
scuri lavori in corso 
nel frutteto 
corso invertendo di natura. Prova a strizzare cellule: succo sub lima tura. Pomona impalmata 
da un'onesta fresa. 
Attinta il giorno la sua masserizia: lunatica peripezia del limone 
dal pugno di giallo sfìondato 
al lento planare 
sul viso gialligno 
di rughette. 



Tutto, tesaurizzato in un otre d'ombra. 
Arco ignifero, intestino ridotto a fatto circense, 
e ancora nella pastura delle indecifrabili molle alzata un'ara, spannocchiata 
aria brada. 
Questo, 
sotto atro velo 
dissolta fanfara zenzerina in tramestio di torba, 
il grumo spezzato 
dei quasar 
al mercato dell'arido vero. 


Acume tra la polvere 
lo sparo a zero è giunto: chi dice forellino 
su marmo iperboreo, chi dice albume schizzato dallo sguardo o punto fermo. 
E l'angolo, in casa, dentro l'evoluta parentesi, 
di altre case miccia 
un po I mossa, 
col gatto 
che da fuori come un occhio esala, intersidera. 



Fortunale ciangotta nell'oboe 
che sul proscenio di carne osanna il naviglio varato in noi 
dai fiori. 
Non ha indovinare luoghi. 
Non cremolato cippo o sul colmo strapunto. 
Dove da fuori traina vico letto antica camola, che sia notte 
o diligente lapide 
un'anomalia dentaria. 



Ogni passo regge il suo grammo di frastuono poi è fiala versante 
armonia spoglia 
onda marina tra pagine di cielo. 
Frequenza di nubi interrotte dagli anelli di corsi e ricorsi nel frugare la glossa invisibile appesa al vuoto imperiale 
del libro. 


Congiunto l'elettrodo 
a un varo forno, a una biada valga di saliva nel viaggio torrido 
del pane. 
Corna della dilatazione reale, manchevolezza 
che si armeggia in due come nell'appartamen to una comune notte 
senza maniche 
s'indossa ai corpi distesi. 



Ibernare lungo l'argine di un vetro nel mercurio che si stringe convesso 
in pulita frangitura: 
ah, lo zero che già scosso dallo spettro non trattiene acquerugiola nel cuore! 
Lingua rinata 
con la durezza d'oro di Mida a fil di spada: 
lisca ch'è lì. 



Morde fiaccole e polveri la notte che non sa più passare 
ora che il tempo è bacca dormita tra forami e un frutto già roso ma dall'alone gigantesco rotolando le impedisce di rientrare 
nel suo profumo austero 
di fortezza. 
Anche il granito, che dovrebbe una notte più dolente trattenere, scuote 
cavalli invisibili 
dai suoi fusi arabeschi, e vola 
o pensa di volare verso un'aureola. 


Lattante sconsolato succhia viti su viti den tro la culla, 
scudo di cardo adunco varia il suo peso. 
Gira segreta una manovella tra le labbra 
e intorno liberi ematomi si avvallano nell'aria. 
Si frange ogni rizoma fibrante e teso 
su questo capezzale di respiro rattratto in sangue di cristallo. Bocca ricolma d'asfissia 
è il mondo che ci porta 
dove l'alba inflagra col suo gallo. 







Pagina zero 
Forme che si raschiano a vicenda, pesi e contrappesi palleggianti, la stadera scricchiola 
dentro il baule pavesato delle nubi: 
così nell'alto si decide. 
E così sulla carta la penna tira un tremito lungo, in pose acrobatiche dietro lei 
s'affaccia il bicipite all'urto, aerata 
di plasma la grana della pelle 
macera porpore pIgre. 
Di certo ogni formante abbraccia una deriva: recluso tra i piombi della stiva 
anche lo spirito 
usa per cenno strofinarsi ai pianeti, 
in nodi d'anche un poco combaciare alla materia viva. 
Compagna della serpe 
la parola ripone nel foglio le sue squame di suono indurito, avvista bagliori allargo, un accordo di brevi fiotti. Ma l'albero 
in vista presso il magma 
è pruno scorticato, canestro d'ombre intorno al campo elisio. 
Non icona di terra, non fremente stele ma antifona del tutto che si elide. 




Pagina rientra in selva 
Scote talvolta il libro il suo ligneo sudario. 
Mai così muscosa sillaba attesa nel bosco sul cornea velo dei nomi, 
su impronte di bocca che l'erba permuta. Dubbioso lo stelo trafora membrane 
e stride, poi vola 
in astratto discanto di rane la sua tenzone. 
(Oh, angelo saprofago, soffione soffiato nell'infanzia inadempiente, muta parola inumata ...) 
Tocca una volta ancora incerti neumi l'indice 
che verde si affaccia al profilo dell'arca ma già declina l'alto palato 
che lo sovrasta, 
il tendine acceso nell'arpa colma di strazio ogni volume. 
 
 
 
Innaturati sillogismi 
I
Sinapsi di fanciullezza 
come una sarabanda di forchette che picchiano vassoio spettacolare. 
Nel sonno si traversa la primizia del proprio taglio in gola, 
più dentro ancora uno "spazio per picnic" per troppo ricche e trattenute urine obeso. 
O forse ciò che punge è solo scaltro malinteso, un tic. 
Aerosolvente penna si contenga nel dare abbrivo al viavai del nulla come lo zolfanello aveva dato al pasto fuoco dentro quel cerchio d'erba antico. 
In fondo nostro padre ci ha nutrito per quanto non si sa se poco 
abbastanza 
assai. 




II 
Vien meno lentamente 
l'antico crinale di carezzè. 
Nei rizomi del viso sbanda un'aria senza fusoliera. E nell'aria 
il ciglio duro da cui si piange e cade ... Questa la sfera paterna: per troppa luce varcata 
Sl muore. 





Soglia materna 
Trilli arcatelle di violino, 
oleacei confini rimasti nel sacco - si dice, si tace - oltre ogni dove il viaggio frantumato. 
Falcia lo spazio intero 
il più nascosto appiglio sulla mappa quando - puntuali alle garitte - 
dal groppo di lune riappaiono le Madri: e sono lamine nel vento, 
crespe medaglie che si sfanno nell'ordalia impassibile di luce 
o l'araucaria con la sua veste d'ossa a perdersi entro l'anima notturna. 


Quel tuo nodo scorsoio è sguardo
dove si assolve il vortice
di qualche anteriorità: come venirne
fuori dallo sciame, infilando
città nell’occhiello difettivo
di potenti ciminiere,
tra il vespicidio
e quell’urlo africano disperso
sotto la divorazione del sole
e del papiro.




Tra il fregio di uno stelo 
e il filiforme dio nel suo maniero 
di fittissima ragna la meninge accoglie l'aperto bruciante, il punto 
dove l'estremo clima si biforca, 
fino al bulbo di sentieri 
ch'è il cuore. 
Equi s'affossa la voce 
nel dirle infine queste effigi, come le rifrange in rune vuote 
il teodolite della notte, come le cancella fuoco in cariatide di rovi. 




Forse è magia di stami 
il mito che corona l'apotema freddo del regno che si nega 
alla tua presa 
e nodo lo spiro della penna 
su diadema di carta circoncisa. 
O forse nostalgia. 


 


Cinghia di rame che allargo làtita sposta i fusi celesti con eleganza ma non cinge continenti. 
Per ogni foro di quel cerchio 
si fraziona l'acqua cava 
del mare 
che un milione di orci ai porti riconsegna. 
Cometa di vecchi velieri percorre senza sibilo la volta. 
Non c'è chiave di soglia. Il vischio con la sua sferoidale dismisura campeggla. 
Eppure ogni faglia coglie il dono di un ritmo 
e pura la matita costeggia l'origami facendo lo spazio piuma, 
fertilità. 
Oh, se non immoto il dio delle sfere, se dentro il fossile appena... 





Tinta di musiche d'edelweiss 
la stanza si fa montagna, buchi nel vento riportano lame impazienti agli scaffali 
e tu provi e riprovi l'ascesa su macchine ginniche al vuoto sconficcando 
petrosi bandoli 
di braccia. 
Rivolto tra specchiere il vero si moltiplica, artificiale, in un pendaglio 
d'eco rastrema 
la sorgente, 
già sfiora la cristalleria come torcia che si complica ma intirizzita 
illuminando scaglie della mente che va via. 





Radice asserragliata in crisalide di scosse millenarie 
nel suo filo fuso d'energia, 
col solfeggio arcano dell'ortensia che va a morire 
a ridosso di quel parco 
senza un insetto un testimone. 





Sorte di chiara brezza è il viso, offerta patena che brilla, 
ma con quanta sua identica parte di ninfea. 
Così equinozio 
solleva in veranda di guance uno stagno velando compiuta 
l'asciutta lente passionaria 
dell'acqua. 
Arabesco del vomere 
che versanti di carta trascrive e non sfama. 
Abbia ogni pane almeno la sua meravigliosa curva. 




Sia rapido conclave per risse in sé composte l'edicola nana di raggi 
che alberga il porcospino. 
Mappa di lineature tanto vasta 
quanto l'intero bosco 
l'escluda . 
Apprenda natura il vero esilio il non domesticabile confino. 
E il rimanente sia dolcissima fiumana. 




Fuggendo dalla rete canterina dei tuoi riccioli d'amore 
con la stessa tecnica muta che l'atlante insegna. 
Ma si murarono i delta e le foci sul pancione geloso della cuna. 
E quella enorme zucca si squarciò nell'orto non potendo più nulla portare. 
Nessuno però ci aveva detto di fuggire 
o restare. 



Spazio nudo invoca segregati bistri. 
Qualche anonimo ne spiazza le trincee, sfonda il suo trapano segni testuti 
al crocevia. 
Ecco allora quel Tèseo, l'Arianna che dà fuori refe e refe, il quadrante da cui sboccano lancette e lingue. 
Pingue polmone invano si difende contro l'anta ossea del chiuso, 
invano ripassa il cigolio la sua sentenza nel solco del cancello estinto. 
Ancora vive 
- preda fischiante in corsie di fame il labirinto. 




Il superbo scarabeo ha compiuto la sua ronda sul lungomare del vassoio, 
bellissimo vivaio dove cibo è volato. 
Era aperta la porta della farfalla, 
tempio che interna 
minuscoli scafi e li slitta in acque singolari. 
Noi sodali di esatte rovine c'inoltriamo in altre appartenenze che hanno il boccascena 
nel marmo duttile del nulla 
o in quest'ernie lunghe d'aria dove rincula 
spento obice da sogno. 
Sentinelle di fiori cicatrici replichiamo tra le bende del poema il battere e il levare 
degli insetti-fenice. 






Quanta mendicità e materia si stampa filo a filo nell'orgasmo del girasole trema un tratto e disarma? Perché come un pendolo oscilla la montagna 
in seno ritorcendo 
la sua lunga vetta oscura? Sospeso è ogni chiasmo nel ventre di natura 
sospeso il puro assorbimento al vitreo precipizio 
della sua geometria. 
Sui nostri corpi freddi solo digrada alato il gliòmmero dei corvi che bassi traboccano in foschia: ecco solstizio. 
Forse non è il tuo cosmo, questo, forse neppure il mio. 
Ma in quale altrove 
cerchiato sarà il seme 
dall'urto di Dio? 




Diaframma tra colline rotanti 
particola di sole inghiotti il tuo arcobaleno mentre scaltri i colori spandono per franti mondi leggere sigle d'esilio terreno, 
èsili antraci di sabbia nel seno 
sgorbiato dal tempo, noci chiuse di labbra contro la faccia stanca del madrigale, gabbia e rovina. 
Ma pàrtiti da me, 
fiamma dell'avo che tutto specchia e schiaccia, ma pàrtiti da me, 
se soltanto sei la mia rima. 




 
Videogioco 
Un campo stellato, un saliscendi di retrattili orifizi 
sta dinnanzi a quella semovente anomalia ch'è la città degli occhi. 
Da rampe minute saettano baci decollano 
arzilli roseti di luci 
e non dà tregua al volatile conio il diasprino abracadabra 
se riflesse in tele di favonio sventagliano Priapo tra ciglia le api 
e ancora più sotto 
nel favo del sonno allineano temibili petali rossi. 
Così aperta 
in licenza rimani 
gora calcata di lerùsalem 
al confine della mia videonotte, 
quel solo istante per udire in magnetiche fitte "ora il bel miele, le 
più belle punte con rose". 





Clima anticlima 
Nella busta d'argento si ripara ansa di bocca o semiluna, 
tra i vapori dello stipo 
che insieme come stemmi crescono facciali 
e quel macero pugno di morule dai cannicci del vento 
strisciate 
e tutto il meccanismo umido involvente le cose d'amore: 
come una febbre muta di parole che sanno il nervo giusto per uscire sui verdi strapuntini del corpo 
e tendersi 
tra stipe a valli d'aria 
a mucche abbronzate di pastura ... 
Ma questo è solo il punto contumace del contendere 
- saggIa slgnora nell'ora giusta del tè, 
non il suo perfetto groviglio naturale. 







Dolo di fonte 
I 
Poi che la nostra miopia 
sfilata a lisi dagherròtipi di cielo frattali incontra lì dove fonti invece induriscono segrete 
quali dosi di volto scosceso contro il gelo delle ciglia mentre nessun fosfena circola nel suo occhiuto vessillo 

in stallo su spezzate diagonali e neppure il più umido atomo montando di salice in salice fino al colmo dell'iride 
siero o linfa traduce, 

ecco, furtive lacrime 
frullate in nenia capillare dai celesti scacchiera d'acqua ritrovarsi evolvere dentro càmice di sasso 
con spruzzi alati a zona 
poi che alfiere in pianto nel suo scatto non ha funi o compatto retrovia 
che lo innalzi 
verso ceri e asciugatoi 
o ne plachi, lì nel chiuso, la miopia. 
 



II 
Alla moschea dell'acqua s'accorpa il papavero, in ceri di petali l'aspira, scalzante brezza cingoli chiusi. O in un solo strombo 
quanti il pedone muoveva. 

III 
Bara l'alfiere, serra portiera di fonte il suo zendado, dona un alieno al dado settima faccia, 
nel cilindro minato del mago 
brilla il coniglio della razza che non riesce. 



Involuzione probabile del paesaggio 
Ruscelli di sorda calce lastricano il palmo della mano 
che fulcro ancora regge dove vipera stringe giacitura 
cancello arpeggia rivoli di vene in teche con agguati floreali 
sorgono mandala di anatomie sul displuvio di vertebre 
uovo tomito donna disperde dalla propria lapidazione 
quando a sponda solo battono bulbi di anima increata 
in sfera d'ombra si disquama pigna allineata con l'abisso 
alba sparviera ci strappa una mano cospira 




Dispersi talismani di Silvia 
porgea gli orecchi al suon della tua voce 
Nel cuoricino che punge il tessuto dell'aria 
e pulsa come il tempo lo disegna e il fanciullo ritaglia in corteo di feritoie e di chimere mentre le sere declinano 
sopra accese talee nelle bacheche tu apparivi 
il telaio addentellando alla chanson de toile 
quant vient en mai 
que l'on dit as lons jorn 
appena attento a sfiorarti tenerella 
parole con la siepe in cento piume posavi 
Da quell'ascella celeste svincolata 
dove lenta una glaciale ammirazione serra a guaina il belfiorire degli strali rondine e fulmine 
in semisfere prossime ordivi 
l'in terminato modularsi di spazi alle asole del senso confidavi 
con bacio di lino e spezzato profilo di viola e tuo tempo era cruna che si sfalda 
come lattice su pergole lunari quando maggio centuplica l'inverno 
e l'inverno non è ancora gravezza 


 
In noi scendevi afflitti 
ciascuno al gancio di sentenze reso con l'avo nudo assiepato nelle ossa e nodo indissolubile di canto 
sfalciato al finto tibet dell'arazzo 
per stretti ritenere nel mattino 
 un'armonica stele un nervo seminale studiando dentro il viso assolto dal migrare 
dove sia il raggio più vivo della tela che infiammi la sera nei campi d'avena 
e l'illusione in tanta breve età 





Dentro la più mite tentazione 
Tu resti 
mentre noi ce ne andiamo 
ma è come se tu partissi sul nascere 
e rimanessimo noi 
in amena non amena clausura. 
Come tu fossi 
nel giorno dei giorni per la tesa facciata del tuo intervallo 
un dolce spergiuro tra mondi o l'indirizzo celato nella siliqua che corre con il vento. 
E noi fossimo la tua pausa rovente che nel sangue tramanda fragranza rossa di lampone. 
Nella notte di te colma incidiamo talvolta un afa risma così naturalmente 
come nel bosco si incide una corteccia dentro la più mite tentazione. 
