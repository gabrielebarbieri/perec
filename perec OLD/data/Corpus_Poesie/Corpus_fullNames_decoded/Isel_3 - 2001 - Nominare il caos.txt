

Due segnali di corno incalzano 
la sordina di un esterno naturale, 
le onde si dividono sui fiori e al gioco degli stami perde peso ogni polline, si scompagina 
l’etere frattale. 
Questo non è ancora un accordo, la nota bina e domestica, 
questo imprendere non è che mescolanza 
di nascimenti ingrati nella materia vasta, l’impalpabile che sfionda, la somma carica e vuota di elementi a venire, forse di sensi. 







E la luce: la membrana di luce appoggiata all’uscio delle cose stanche 
di gravità. 
Non è vero che l’antro si riprende l’azzurro. A caso e in discontinuo moto l’astro inventa tutto ciò che disamora. 






Fingi un’acqua lontana tra la ramaglia, 
fai sporgere il suo ferro 
che nei millenni fatica, sei la rotaia che scorrendo 
fattura l’impossibile. 
Anche il mare tu lasci deragliare, 
anche la forma che si è illusa di imbrigliare la propria irruente densità, 
ma il tempo elle intasa 
corolle e numeri 
vacilla nelle strettoie 
- o padrone insidiato dell’essere dove le cose tue, polveri bianche, trapassano a noi come erano e sono. 
Anche noi ora siamo. 
Siamo ladri spaventati dal bottino. 






come debole preludio 
Qualcuno assai ebetemente esclama: «all’uovo, all’uovo! allarme, allarme!», indi con circospezione 
da manuale si attorciglia 
al proprio bugliolo scientifico e non sa altro 
che far crollare sabbia, solo sabbia a sé uguale e diversa 
in quel vaso d’albume mezzo vuoto e mezzo pieno, che scatta 
come clessidra da operetta 
su una ferita muta lungo la frontiera di un creduto primissimo ardore, 
ma la sola alba che si arrischia alla festa del mare della terra del cielo e degli eroi 
è il nulla - fratelli - che in punta di cicuta svoltando nel suo nulla 
non indulge al patire e non conosce clamore. 




fantasma meridiano 
Tra due ganasce di morsa 
o come fumo 
o fiato di sigaro gigante 
ristagna il vuoto, malmostoso, mille soffietti lo diradano ancora (pur così fermo), 
mille passioni e affetti in quegli slarghi compongono il perno 
del suo impassibile respiro, 
non è ondoso, non friabile né duro, 
il vuoto è al di là di ogni ala che tenda a meta o sostanza, è il gatto scodato 
che ha sguardi persi in miriadi di miglia 
dentro una mira costante e senza termine, assoluta (fa le fusa con l’unica pupilla cieca sulla schiena 
e non ci ama), 
è la grande cornice che si slaccia truccandosi da coda randagia, 
mentre striscia alle pareti di una pinacoteca bianca 
dove nessun pennello sopravanza il suo astratto disegno d’amore. 

 


sciogliere il compresso 
Dovremo dimenticarne la direzione: sciogliere 
in acqua una compressa viva, gironzolarla, 
capovolta inseguirne i guizzi-girini nei suoi edemi incolori, 
nei vulnerabili vacuoli 
sotto le pastine delle bolle, e valve e celle sibilline ancora 
tra i fusi d’aria che oscillano sui bordi, 
poi stemprare, esalarci dentro l’anima di microscopiche madide lanterne: 
- ammirare le contessine dell’acqua, qualche neo solitario 
diafano che transita - 
strumento di perdizione, certo, è il solo gesto che scioglie o scaglia l’amo di un movimento elementare - mente retrattile 
per sostanze rubacuori 
di punto in bianco cavalline - ma se un sospiro fossile preconciliante 
da primordiale branchia eluso o persino 
la membratura precoce della vita venisse ad affiorare 
da quel bucherellato che presto otterremo 
mediante infinitesime pressioni, suddividendolo 
debolmente all’infinito 
per dispendioso gioco? 





mutazione di un ruscello 
Qui, circoscrivente il laghetto il ruscello si è fatto sentiero o brillante cogitazione. 
Tra testa e coda si dilacca, bandierina del bosco che non c’è. 
A poco a poco erode le panchine, il loro legno, ma le perde le panchine. 
Moti serpigni dimentica, si palpeggia roditore ma per poco. 
Era sentiero, grolla d’acqua, ora si arrabatta a nuova genesi, 
erra, più che corpo in anima rubante, scoprendosi pesce scaturito da se stesso. 
Eppure non mente, non gli è dato mentire o dire il vero. Chi conterà le sue onde-schegge, le schegge-onde, 
chi le sue ittiche pedane, 
il barbaglio di un vecchio paternostro? (O chi ne conterrà le scaglie?) 
(C’è del pesce bastardo o codardo oltre la lente, il languore della terra nel molinello d’alghe pende con noi, si confonde.) 


mente in attesa del pensiero 
TI seme più sensato 
del non venire in mente niente sta come il pelo del gatto 
nel fosco logorio di una cimasa 
dove sverni un tetto intonso o mal sospeso allo spazio, firmamento impostore 
gonfiato da un sole 
che non esiste, remota costola 
d’Adamo che mai finì a tu per tu con le trame del tessitore d’angeli o cadde 
in capace zucca di latte 
ma nel quadrante a luna 
di qualsiasi pendola l’occhio felino indugia: 
scorge forse il suo olimpo baffuto nel mescolio dove il ritmo si fa riccio e rizzando rende acerbo un miagolare che si infila tra solchi di tappezzeria e all’odore di quel pelo inseguito cade il seme come tetto 
sul cuore a risvegliare 
tra due zampe fessura notturna che incorona 
la mente alla sua prima soglia. 







le ore impenetrabili 
Non chiedo l’assedio alla vedova nera nel mercato degli eventi 
né uva acrobatica 
che adeschi un rimpianto 
ma solo il neutrale rilento delle ore, un’unica bandiera 
al riparo da larve, una tolda domestica 
sopra il maroso più innocente. 
Maestri di vita sono gli impenetrabili. Dalla statua assegnata all’angolo 
di nebbia più rabbiosa 
per spiarmi 
esce la boccata di marmo, le maglie delle ore 
dal vaticinio si staccano e come bava aguzza impendono, apnea modellata a durezza dentro un pensiero 
chiuso agli sciami 
che invece era folgore sugli alti picchi del Perù, quando con ascensori di carta in pneuma mi allungavo. 
E ora io non cerco se non lezioni semplici: una pausa ben scandita, 
un centimetro di fisarmonica buona, un saldo rene per il sangue. 




orme patite 
Devo al garbuglio so 
portico di passi la millesima parte della mia storia: orme patite accavallate, tempi etto di frastorni in movimento, già digrumate linee e ora argento tempestoso 
nella notte degli arti 
a corazza, 
suole che incrociano suole ognuna col suo ghirigoro seminatore di guazza 
sul parallelo pavimento del. pensiero, penetrabile gomma generata 
dall’oltreabaco, 
palinsesto che vien via con tentacoli di pioggia, 
che ha suole di gocce 
e nel calare pesta un mondo fiero, il millesimo 
tornante di una storia per calcagno reso divo. 





Meteo-papiglione 
Quella farfalla di Yokohama che ha volato contro trenta vetrine per non farle cadere nel groviglio matematico, là 
un tappo generoso 
toglie imbarazzo al vulcano 
e i flutti radioestesisti nel mare sotto cuffie febbrili 
di temperatura 
risciacquano su lamellibranchi 
il pulsante della tranquillità affinché tu - ventosa incognita - 
con imbuti virtuali imbastendo un nubifragio possa ogni giorno del mese 
qui scaricarlo 
da quell’insetto fulminato con spillo che sta sul calendario. 





Puntando sul nero o sul rosso di una santa ricapitolazione 
non ho imparato nulla dalla forfora spaziale né dal bosco irridente di fiorferro 
mangio zigzag da mane a sera 
mi fa orrore il tic tac di questa forbice che non taglia che siero in polvere 
e non funziona in nessuna battaglia. 





Come una stella nana che spingendo sul proprio sfintere 
sforni un’ ombra 
inanellatrice di false galassie 
di punta in punta nei capillari dell’amuleto carnicino 
passa la fitta che dà strazio, 
il fiore 
che indifferentemente paga la propria tiratura 
di polline 
für den Geist. 




Se quella scanzonata alluvione 
che ha un asse maggiore e un asse minore come tutte le ellissi 
battenti i tavolati di ogni scuola-osteria lo sapesse che 
questa sciabordante ai propri estremi e pur coesa linea di senso 
è 
l’anima, l’anima-pioggia che dirocca tra i due fuochi dell’albero 
del bene e del male. 


 


Se un polso di tuono batte 
alla vasca lauta dell’amore 
tirate in basso quel cielo accogliete quel basire di formelle dentro misure 
che non saranno mai perfette ma sinusoidalmente belle. 


dietro la cena 
Un’era di concupiscenza abbreviata galleggia sulla tua tavola 
ingombra di fotocopie: nel loro odio i cibi si studiano a vicenda 
ma ogni piatto è confortato 
dal pugno di mosche che alberga. Sa la comune mosca 
che quel piatto iridescente prolunga il tuo zoologico ronzare nel marasma di teste e di code che un folle fragma temporale 
(entro il neutro sgorgare dello spazio) fondò in diritto e dignità. 
Ogni rito è reconquista della vita, credito riscosso a fonti sconosciute: 
ah, se dal mare di una cena 
affiorasse 
l’antica amorosa 
inclinazione delle antenne, 
se a colpi di pinne lo schermo rifacesse soprana la voce 
e la testa monumento 
a un fantastico vicino di casa. 






istruite di raccoglimento 
Inarrivabile l’immagine 
se è perforata da Dio. La spugna che è là non si gonfia in lacune di cielo 
ma a poco a poco assorbe i luoghi generati e il divino investendo 
diventa acqua, la vasca stessa che concupisce. L’albergo che mi ha attratto per sognare 
è il doppio della mia dimora: 
cristallo d’aria nera 
mi riconsegna mobili e specchiere salviette con talco 
ancora sugli orli 
cucchiai da porgere alla bocca 
e farla idolo. Con cura mi aggiro 
tra le falene della sonnolenza, e a lungo anelando al porto del soffitto 
assorbirò 
la passione di quel Dio, sarò quella sua ancella spugna. 





e se un dilemma 
Dilemma atro, in portatile chiarì a respinge fioccoli dall’alto pilotato (cupola, che un croscio di stelle malmena) 
in lordo succo macigni trainando sillogismo con la lena 
dell’astro stesso che disanima, 
dilemma dall’oviparo fondale 
perni-a-materia perni-a-idea 
come polipi incresciosi della mente bifido stemma 
dirle le cose per indirle e poi morirle lucentemente interminabilmente: 
se ararlo o falciarlo il sacro volto 
se piedi oppure artigli cavalcare 
in coppia in svincolo 
barbaramente 
sui tratturi che conducono all’idea se allo iato che assolve e non assolve interporre la fattura dei 
già franti slanci vitali 
se alla spina della bocca lasciar venire un fior di ruina mentre due corni si sfaldano tra mondo e atro fondo 
come vecchie colubrine 
dal duello visitate. 





informale marino 
Nel voltaggio più alto 
lo spiraglio per penetrare e il sale il sale sparso 
sopra bilance d’onde l’allearsi senza anelli delle forme 
bastimento a vele latine coricammo 
nell’iride casta ch’è l’idea 
ma ci accolsero lance solo lance leggere per correre a spuma adunanze 
dai seni focali 
prossimi a forme 
salvataggio non fu salvezza 
ma mare mosso un po’ più dolce 





belvedere 
Dimora è l’onda dei muratori assenti, volto marino 
che si screpola 
nell’orcio di qualche antenato, 
è il gorgo sidereo di quel vino bruciato dentro il manto 
che Deianira murò 
contro la carne stupefatta quando per secoli cadendo 
intonaco 
le parole discesero 
in un’esplosione diffidata di gioia, 
resa unisona 
da cori di fili a piombo. 




ludo 
A meraviglia trattiamo col vortice. 
Su una sponda del ruscello Livia svolgeva da involucro d’olio 
il cibo che volevamo consumare durante la gita 
e io mi voltavo di là giocherellando coi bordi del vortice, a mio modo svolgendo un compito. 
Sull’altra sponda 
Livia svolgeva 
da involucro d’olio 
il vortice che volevamo consumare durante la gita 
e io mi voltavo di qua giocherellando coi bordi 
del cibo, 
a modo mio. 





filosofema 
Uno schizzo di tossina a caso 
gettata là 
tra i fiori di Aristotele 
e le risme stizzose dei sogni castigano fogli 
con copule piene i topi nel cantiere 
le code riprodotte 
formanti lacci 
sempre più attorti alla nostra eventualità. 






fantasietta ontologica 
Passeggiando sulle rive del Reno alzo lo sguardo e fischietto: 
Die Vöglein sind schon DA. 
Oh, trecciolina di Heidi che nel sempiterno Essere ti specchi, 
non smarrirti 
in quel brutto sentiero. Torna a casa, bambina, resta con te, DAHEIM. 


omaggio-feretro 
La frondosa rovina ai tuoi piedi 
si appoggia alla croce speciale che partorisce: visibilmente una quota normale di sedia occupava le tue gambe immerse 
nelle quattro assi, mentre una generazione d’elminti frugando la soglia 
ossessa del legno 
masticava la corona di tordi impagliati 
ma nessuno ora dice: «questo era uno stinco di santo e seduto in faccia alle sue esequie ne vide delle belle». 




walkman 
La macchina per cantare tra fili e fibrille tremolando muta !’io in processione 
e conclave d’inganni, 
bella mignatta roteante in carnevale che rampa su per nervi e incide 
frequenze di canili 
dentro la stella-miniera 
dove la mamma delle eclissi 
genera una cellula sempre uguale 
microonda d’alibi ventilatrice anale buona per i maggesi rara nei viatici 
duratura in siti ove non la si conosca la si disperi, 
facendo cadere una ruga dopo l’altra 
nel sornione calanco musicale. 


corta scorta 
Quell’orizzonte ben pulito dentro la bisaccia 
ha avuto un fremito: era 
il dito dall’unghia assai cresciuta 
che premeva contro il corno sonnolento della luna, 
o era forse quella biscia menagramo scivolata dalla strada 
che scrollava le sue curve nell’erba mentale del viandante? 
Non fidarti degli orizzonti notturni: ammalati si spezzano 
nessun viaggio li incolla 
nessun canto 
li consola. 





Immaginarono un immenso lago ovale di lava fusa sgorgante 
da un buco colar catrame, sciolsero strabiche 
trame 
dentro quell’occhio alpestro e composero 
storie lineari: 
come quel volo discreto 
della gru 
che adora in cielo 
la superna orizzontalità, 
come quel tuo beffardo tracciare l’estenuata 
ineffabile asta 
prima ancora che l’alba tagli la lanterna 
di una vita settimina. 




Uomo senza mamma
ombra senza mummia 
macchia smorta 
allampanata vuota 
veleno estorto 
al dio rado 
eppure 
anche un olmo un faggio una betulla una fanciulla un paggio 
e afflitto al colmo 
un saggio 
una festuca 
che fa la vittima 
su. una piramide d’azoto 
il vertice mozzo 
di questo dio ignoto. 






dimenticare il caos 
Jet d’eau matematico: fa zampillare numeri interi sulle acque del lago. 
Talvolta durante il getto 
avvengono spontanee operazioni 
e allora i numeri si sommano sottraggono moltiplicano dividono 
in avidi baleni. 
Qualcuno ha potuto osservare, 
cullati dalle onde, teoremi con le rispettive dimostrazioni 
e perfino qualche battibecco di logaritmo. I pesci si cibano volentieri di quei numeri ma solo il luccio ne inghiotte a due cifre. 
AI tramonto, inseguiti dall’occhio del guardone scolari si recano sulle live del lago 
con penna e quaderno. 
È cara in particolare l’evoluzione degli 8. 





I BOSCHI INTORNO A SILS-MARIA 

Il lago sotto 
col suo basta di monti. 
Dove fare catena con genti, contendere ogni gomito verde in questa finale 
d’ombre. O il ramo caldo di nube, il non ancora esposto. 




Un tasto, uno stampiglio qui e ovunque s’arma la febbre sono aghi di conifera 
che pungono a valle 
linci di fumo, 
che versano la bruma per tanta grazia sparsa. 




Spontanee tisane sollevano foglie in ampolle d’etere. 
Quel lucore e 
insensibilmente 
linfali osculazioni 
colmeranno 
l’elmo florale. 




Panchine, periscopi per uno strapiombo, 
incise con pieno spargimento di falcone 
ma giù 
negli anagrammi della folla sotterranea la notte posa 
il suo ergastolo. 




Sgrammaticatura di cime più volte apparsa nel volo a picco delle frasche, 
più volte offerta al viso che s’incespuglia 
oltre l’ombra 
di bava verde, la luminaria rotta del fungo, 
il pesante specchio selvaggio. 





Come se un’opunzia smisurata con i suoi rostri di spavento soggiogasse questa 
colonia di lignee 
braccia, la convertisse 
in una sola estrema 
prora da taglio 
puntata alla macchia 
che ci carpirà laggiù, 
nel sonno australe. 




La lente dell’immagine, corteo di sangue migrato 
da tanto peso, 
rada nel cui opaco 
un nome traccia folli finestre. 
Aspersa d’asfalto 
la quadriga dei sensi, 
là dove sporge una ridicola mano 
digiuno ligneo s’incardina alla scure silenziosa. 
Senza più un’ala nel carniere dei segni 
il già vinto dal sole 
cespuglio di colombe 
si rimette, officina mentale, all’atrio buio. 





A stretto cielo 
la genziana di nube, con il moto perpetuo della pupilla 
che ha raggiunto 
il suo colmo d’irrisione tra i chiasmi petrosi 
e quelle, nel 
pensiero, fluide 
lingue. 




«E se a Vaüglia da panchine pendono 
lacrime di antichi occhi non convocare 
i veri fluidi della notte, trattieni la ventata nel ramo caldo, rallenta 
il bel folto...» 





Su squame di spazio affranto da sete mondana l’angelo posa. 
Feritoia irrorata che lascia, spoglio cestino metafisica. La sua ala non tiene 
più testa, né sangue. 
E la bruma che tutto qui avvolge è come il ricordo di quell’ala 
che lentissima curvò 
sopra una sera conficcata di candele dal dente alto del Lagrev. 
Cerchio di vette 
e di lago si chiude 
più stridente e ubriaco di questo pozzo a stella sospeso 





Accalmìa di volatili spoglia le sponde, meraviglia uteri n a 
per siepi d’acqua 
primavera compone. 
Folaghe ieri sul lago rimenavano rocce dipinte 
mentre noi soli eravamo le schegge la fonte mentale 
dei morti da miniera. 




Potrebbe essere lo sciame di coriandoli sfuggito alla gran Madre, un seno d’atomi o l’imprevisto colo 
di una congettura. Piove 
a Chasté, tintura di pigne 
fa velo al lago. Potrebbe 
da porta maestra stillare 
oro la lunga vena 
degli abeti, e in aurora 
salvarsi 
la selva pulita. 





Dove s’incuneano gli azzurri, in quali miraggi 
i loro gangli calanti, specchietti di luna? 
In algori d’alberi forse, 
che nel profilo di sé spostano pascoli e voragini dai monti. 
La bella curva astratta 
rimane nel cielo che si scioglie 
e in quella sua dolcezza sconfina nelle nevi. 
Dentro cella deserta 
il nostro occhio va a finire. Chi ha detto una cascata, 
un azzurro di fonte per morire? 





FRANGIBILI


puer aeternus 
quel millimetro di sangue spostato i viali che si stringono nel corpo 
mentre in mille rughe rosse la distanza si risveglia solleva il vino, lo deduce da un vecchio patto 
e l’albero scorre dal corpo che non siano che non un sorso fa che sia 
la luce, l’odore, dalla feritoia nutrito quella dicibile arrendevolezza della vita: 
ma dove scava il bambino del cui albero siamo corteccia? bambino-orizzonte verso cui svolta l’onda labbro lungo su 
faccia gitana. 




 
il bambino è 
orizzonte che insegue l’orizzonte che affida alla palla che rincorre 
ne sglùtina il sonno sullo stenditoio 
lo ripiega in profili di onde lo appende al fuoco ovale del palato 
sete o parola non lo ferma o questo albero 
che non un sorso non un sorriso 
il falciare fino alla radice l’attirare per recidere 
anzi procede, al suo palato esterno aleggia beve cicli d’ere sottilissimi 
incurva la catena del sangue animale 
la pioggia dei patriarchi il vino ampio ventoso 
ogni albero in noi palatino prende consiglio dall’ala ogni viale conduce alla festa 
scolpita 
nelle proprie radici 




vi si scolpisce allora astuto e alato 
cavallone gemello ali al calcagno tra i ventagli rapido swing dei cristalli 
noi, corteccia quasi cieca 
mentre il falco esploratore si perde in edifici che le diagonali evitano spazio mal sostenuto vigneto senza arredi 
col vino che scorre per lampi millesimi nel mulinello di pane 
dose di vita appesa a forche ramo non più biforcabile che una qualsiasi tasca del corpo inabissa 
risonante nell’alberatura 
fiocco di neve nera sul viso che non ha equilibrio lacrima in vino così bello 
invitato alla festa l’orizzonte 
il lunghissimo fiume di stagnola avanza col bambino tra i graffiti volatili nei passi 
col drago in amore nelle curve dei tappeti 
su sentiero e alga viva dove una chimera 



(ma qui) 
proprio quest’uva a respirare incantesimo d’ala sapiente quel bambino che leva le danze 
da un’eresia di corpi che erompono 
la loro calma violenza nell’atto 
aleatoria alberatura se gioca a nascondino 
ma la preda, il bersaglio una scarica bianca di zolle 
forse di frutti aperti 	quella loro eleganza nel credersi porte 
quell’emergenza clandestina se rientra 
se evade se un po’ d’orizzonte concede se non tutto il sangue va 
(nelle cortecce) 
(se ancora lo guida lo spillo di un bambino se ancora ne scorre un millimetro 
lungo questo viale 
quando 
catene o chiavi non levano oro impuro da corpi 
d’orizzonte concisi e per sempre dilatati nei divani degli specchi, bocche essi stessi 
che decollano bocche, chiostre per accestire, infinito che si gonfia 
di crudeli supplementi, come a lungo alisei 
allevano furie in quei quattro oceani che immaginavano collassi, credevano magma violetto 
senza piumaggi 
o beatitudini d’alghe, orizzonti in abbrivio tra le calli totali dell’aria, 
parole che più non s’invescano ai trampoli, cadesti cauti, 
dei semivivi 

 


viburno, con le panie angeliche 
di questi amori rotanti rotati, finché con fiori si concilii il campestre scafo, all’epa 
belle donne cucendo le ali, 
oh modellatrici d’ansia 
a contratto, 
io cerco l’asticella sufficiente tra colpa e mormorio, 
io piango gli ingranaggi dei segnali 






abbronzature fischiano tra le scaglie sommarie della spiaggia, ordini 
di prono cuoio meloni festando, caldaia che turba 
da un vaghissimo lassù e ciondola 
promesse, manicotti, melanomi 




o penetrante nel cuore occhiale sommatoria di incredibili finestre nutrite con l’icona lentissima 
del miele 
in torbiere di memoria lapidescente, 
calano gli spiritelli 
nelle arniole visive di se stessi mentre in sé fa iato 
e strazio la quintessenza, una crisalide 
il vecchio astuto ramo fuori scena elide 
che la pupilla ha separato da questa improvvida maceria d’interiorità 






orlati di calore umano, fumi pollinei traguardano narici e non sempre sono triviali rotte, o distrazioni scomode: ignoto simposio 
dal congegno d’incenso 
sfila anime foglie 
arrossate di lenze, 
bonzai calligrafo nel sogno cucendo e potando l’albero dafneo si toglie 
da ammaliate larve celicole qualche femmina 
radice 






la coltre stropicciata dal nome innominabile, 
così una radiografia spergiura nel divinare il nerofumo 
tra le insule; aspra 
la bocca è divelta nel postumo zolfo di suono 
ed ecco dal biochimico felceto improvviso 
farfugliare l’abisso 
le dita di mercurio 
stringere 
una spora fantasma espatriata nel celeste 





conviviali 
poderoso quarto di barbera di taglio colma l’immagine vetro moltiplicato 
sei ugole d’oro lo decantano ch’ erano una sola 
pare ora l’universo 
filtrarsi in metodici scatti di suoneria 
versare quel tanto alloro nel posticino 
deporlo 
che al buio rimanga accanto al cuore bugigattolo briaco 





lameggìo d’aroma 
che nel convito s’insalda, riverbero cupido 
o stola 
ne tange il cielo, papilla, purché macere annusi salvie il canestro dei piccoli cani 


 


culmina nell’acqua madre un canto ebbro, meraviglioso vomito di mare se alliscia 
i suoi capelli d’eco, 
ombra nubile deviata 
dal suo coltello, quel cibo ridente 
in mammella di medusa, 
quel teatro spiritale della spuma 





Colonne lucide di sfaglio, gli assi terrestri ciangottarono 
contro gli dei assenti. 
Contai centinaia di guglie memorande 
negli oceani fustigati mentre si dilatava a stella il fortilizio di Nettuno. 
Zero senza radezza come diaspro fuggente tra i rami dei mondi 
l’acqua fu immensa sordina nel fuoriesistere dell’eternità rigemmata in vento immoto. 
Nessuno allevava parole o perle nel cerchio del vuoto. 






mai più 
quand’anche il cono altissimo di menta 
entro cui spiumano i bei sogni sangue in lampi volgesse quand’anche 
il blu matto che semina oblio si svegliasse 
narciso 
sul palco memorante della mano 
mai più torneremo a torcere quell’acqua 
né più mai 
a indovinare quelle sponde 




memento 
il dimenticatoio, la lunga sala d’aspetto con ciuffi bianchi ai suoi specchi velati, l’incerto gas dall’impiantito, l’alta dose di "pensami» smozzicati sui tappeti, 
le gonne ai muri col segno dei roveti che strusciano, meridiane di panno. 
Ogni lama pensata, ogni anno 
che oro asporti dal greto di Sibilla, 
ogni "cara» impugnata, e l’ictus della polvere 
che mille ne dà ma non più mille. 





vivere i vincoli 
Siamo gente svicolata da una forbice, ciurma di scatti urbani 
dispersa negli strappi 
dei piani ortogonali 
di fianco al verde universo 
accessibile. Velo nativo 
scalcia da sé il forteto abitativo e folle. 
Tagliamo spazi intorno a noi sempre più piccoli 
fino al nastro omicida 
dove con noi precipita 
l’ultima mosca da cucina. 
E allora Carlotta apre la porta, spazza la stanza, rivolta i cardini, soffia la saggina, 
parla con perline di pioggia 
e abbozza i compiti verdi 
della fienagione 
ma sulla lama 
le viene il terribile fou rire. 


quasi una mimesi 
il lasciar-venire-ad essere la mosca tsetsé nell’istantanea toccatura 
della grazia, 
questa la tua toilette, amore, di specchio in specchio, di muta in muta, nell’incoercibile roteare di tutte 
le mirabili antenne 
degli insetti, 
nel tintinnare dei nei di stampa sulle facce ondivaghe 
delle gazzette, 
ronzando macera 
la carta bianca. 





tempietto 
Prendi una boccata d’aria intorno 
al viscere, ripieghi il sardonico coltello nel televisore. 
La vecchia fiaba che è con te controlla le concatenazioni 
della sua nobiltà, 
accende qualche cero e in allegretto si lascia fatturare 
nello schermo. 





tocca e mossa 
Si svuota il bagagliaio, l’ultima valigia imbocca una certa via 
forse non giusta 
nel vento che ruota dai suoi fori, non più sacca sventrata 
ma in oasi di granaglie idrocefala rosa 
con cento bocche da leone, torta d’ore intrigante onoraria 
che si guasta lo zucchero del tempo tra carrelli 
pignorati nell’anima 
e con l’eliche umane a rilento, occhiaia di lana piratesca 
che nessuno confisca 
alla dogana, crosta di pane 
il pomeriggio che è preghiera per far scendere a sera 
un passeggero dal cielo, imbambolarlo nel medaglione grave dei dispersi, mutili o straziati 
che in ogni scalo signoreggia, in ogni dazio 
razionalmente consacrato. 






spazio a piombo 
il manometro alluvionale registrò 
volti abitati da occhi abusivi sui pontili dei nasi 
il tower bridge che a bella morsa sensualmente stringeva occhialini da clown sopra i più improvvidi scalmi di sonno 
nel serale sgretolamento dei telecomandi 
poi in quella panne l’asparago ossuto 
colluttante cordiale con l’uovo avvistato in periglioso oblò nell’elenco delle vertebre 
la sesta latitante 
l’ottava a valvola 
girovaga 
su altopiani mogi di stravento world trade center da cui centauri nell’abisso si erano slanciati 
per trattenerla 
la motocicletta 
quell’obolo aereo 
la volucre febbre dell’acciaio a coda in giù sullo sperone cigliuto dell’osservante 
il mistero degli occhi compitati 
ecco per dire a viso aperto delle città 
le effemeridi ignote le alcove benedette. 



effemeridi 
Dentro un inutile secchia colmo di mezzogiorno 
cigola la frase che hai sentito cominciare in quella parte sciocca della testa 
ch’è la portineria 
con le sue chiavi appese alla rinfusa per battere a porte sbagliate 
di ogni parola 
senza neppure l’emozione 
che dà una gibigianna strisciante tra labbra o feritoie ma quel medesimo atmosferico frangente si ripete ogni qual volta 
da improvvise imbrecciature di nubi portiere 
vien sbarrato al festino caro agli occhi 
un mazzo di rose alpine 
e la finezza platonica dell’aria smette curiosa 
di prudere il sole 
intabarrato che a mezzodì teoricamente splende nell’Idea. 






evento mediatico 
La linea fredda che scava alibi e aggira quella frase disarmata 
ecco non detta non dicibile forse tra le griglie del suo verbale ospizio 
che in quanto tale regna e al soggetto 
contende una diga di gas 
su una sdraio tra bocche solcate da vermi da orologio 
l’impreciso altrove di non si sa che gorgo per passatempo artificioso 
ma pazienza 
ancora la coda di pavone 
che con astri di gotico fiorame ad arte è preparata 
per bilanciare l’estrema scevrità della linea 
la sua contraddizione triste orizzontale 
sul volto 
sullo schermo. 




murata 
Accesi terminanti chiodi 
nei bagordi più ruvidi del muro pensando a cosa pensi Angelica dietro i gomitoli e i nodi 
di quel dileggio mentale 
i camini le cengie spezzate le fontanelle di mica 
tra zoccoli e ali materia appuntita che faticando in su sperona 
un cascame di ninfe 
dentro la steppaglia focale 
del mai inquisito angolo 
beato oltre l’ozono 
il vecchio arazzo infine appeso ma in fuga ancora al sommo polverone di nervi 
da Rinaldo sollevato 
mentre Angelica è in furia 
e il bel destriero 
tra fronde non ha sosta 
e intarsi oscuri, anzi vola e vola 
e l’ala che l’addita 
è incoronata in cielo. 




diporto 
La puntualità dello sparo: un punto con le alacce 
poi lo sparpaglio nel verde. Il cacciatore annunciato scambia sé con le foglie trasborda il verde. 
Sta in uno di quegli occhi a strappo nei cespugli 
ne divide gli spini e le frange gli acquattamenti 
l’estiva concordia 
di calici e pupille 
ostinato misura le polarità della boscaglia 
ma già il suo profilo si combina con l’intera landa 
ch’è dietro la verdura 
e stretta la sorveglia 
come anima ricapitolativa dietro l’infedeltà dei corpi. 





elegia di rhèmes 
Bosco steso 
nel suo canovaccio senza alfabeto, 
torbiera di cicale dai secoli espulse, moltiplicata 
felce 
senza danza e dentatura. 
Ma io vengo, arricciata in migliaia di lucciole, scocco 
da un groviglio di foglie, sono la luna. 


basso solstizio 
L’inverno 
stringe l’anima del rame potenza ne aspira 
la sua nuvola glaciale all'orizzonte 
che parla con fruscio d’intensa luna brunita nell’arteria 
e in senso orario muove verso l’Acheronte. 





miracolo 
In punta d’ali 
lungo i pampini rossi 
che scintillano nella sua essenza si elevò alla vigna più alta 
della mente 
sventolando ammaliato 
da tanto esercizio di purificazione guardò con pietà fredda l’acqua che pure al mondo 
aveva tramandato 
del velo leggero vestendola 
che al ribollente spirito toglieva poi l’ala rimise alla mano sgranando il più che naturale rosario d’acini 
come per breve effervescente conta scuotendo il pallottoliere dell’amore e così l’acqua tremò tutta 
per la vergogna arrossendo d’essere a lungo stata incolore zitella e insapore 
alba che d’un tratto si fa aurora poi tramonto rubino in quella sala d’anime 
che più non sa tenersi nubile e tranquilla: 
ed ecco l’amnio nuovo, l’oinos che lava e libera, gli sia dolce colmare 
stilla dopo stilla 
una cripta notturna, comporre una fede, 
saziare una scrittura: 
Fatto a Cana, per divina fattura. 






mephisto-walzer 
Lo scambio, lo scambio di profitti 
e sigarette macere per troppa cortesia, quando mi libererò dalle mie mani illaqueate? 
Per favore, cercate un ventaglio nell’elaboratore e tra numeri e glifi quel freddo pennino 
che io possa nel coriandolo di sangue 
trovare la mia vecchia segnatura 
e girarla a faro acceso nella corrente ora 
sosterò come gufo di pianto ai margini della cassetti era 
e acquose macchie sorseggerò per un brindisi 
ma la sua mano non ficcherà uno a uno nel manichino di me gli spilli 
di quell’universo 
alle streghe appaltato, 
no, non è ancora arrivato, non passerà di qui l’elegante turgido sarto Mephisto. 





adolescenza 
Nuvolette fecali cinguettano in metafore d’osteria, missili ricchi di dolci compromessi combattono tra bocche. 
Nel compasso del sapere adolescente il mondo intero insapona nirvana (mestruo non è figlia di curiosità?) 
e così ogni oggetto di scioglimento, ruscellante periferia 
del bello e del buono, 
arti alchemici sbozzerà 
attorno al talento. 
L’essere annusa e morde le cose 
alla lontana, appunto, durante la lezione con un cane primitivo, punto 
nel vivo da un padrone sciocco 
che sganglia la gita 
già in vista dei primi pantani fuori città. 





treno augurale 
I riverberi spezzati nel treno mattutino 
una chiodata d’acqua dai cieli bassi, 
questa domenica 
attesa 
nel fantoccio d’allarme che da persona viva 
infuria contro l’io passeggero 
ed è monito scoglio di natura 
contro la truffa 
che soffia via i precordi 
quando scalare ogni uscio d’emergenza 
ogni pioppo avvistato tra canne parallele nell’orario 
lo nominiamo espulsione 
mentre è fatica, 
rotante intestina 
fatica 
addormentarsi stringendo tra le braccia 
i propri binari morti. 





offertorio kosovaro 
Assi e terre, terre di picche lunghe, indolenzite 
con radure d’uomini più fonde 
il clavato confine della mano 
e il tempo che fa stridere 
le sue faglie viventi a Kukes, più in là sola ruota di cenere 
il carro 
col suo canto che indura sopra scialli di mota 
quel fiume, vecchia coltre terrena vecchia goccia 
senz’ argine, 
cuore nero dell’albero 
in noi scardinato 
o Gesù, chiudi gli occhi alle stelle che mirano il corpo atterrito 
cedi al varco l’ulivo spezzato 
nel cui tronco s’insanguina il rito. 
Venerdì Santo 1999 





lichene o terra 
 
che un’ifa tenga fino a valle, 
gonfia di scrittura, che un’altra la supplisca 
e un’altra 
con la scienza decidua dell’iride, ancora 
misura di lettera e treccia 
succeda, 
nel lenzuolo che il cielo, non ancora 
sciolto nell’ifa 
supplisca, non - comba, frutice, ramo - 
aggiunga all’avanzare del nevischio allo scatto di una bruma 
al polverino 
che attrae, 
un’ifa 
un glande 
la marcia nuziale e segregata del lichene 
ma il passo 
il passo che questa terra intrecciata 
coltiva, 
obliqua d’assenza 
il passo che la fronte obliqua del foglio anima, calpesta, 
no, non chiuda ancora, 
appena supplisca 
succeda 




lingua peccatrice 
Una virgola qui come pelo bianco che a poco a poco esaurisce 
il suo baratro 
la cui vicenda umiliata è 
infernale 
Un punto là e la parola che al punto s’afferra 
come a un imo polso sacro, elementare 
Il fiume che passa tra bare d’avverbi in mente 
di participi in ante 
e onde nere solleva 
contro il sudario di incerta cartastagna, 
la griglia di passione che cala sui tuoi versi li stringe li scotta 
li brucicchia tra campagna sorda 
e cieco fondomare. 





ventura stradale 
Dentro l’organo suona lo spettro. Si colma il mantice, l’aria risale tra la folla, tanta malora 
la respinge, 
una canna si annoda. 
"Che tempo fa là fuori?" 
Chissà. Forse lo sa 
nel girone ardente dell’asfalto il rametto di carne 
che cavalca quell’osso 
dal colore schiancito 
o il fiato scomposto di una gomma. 
"Che fa il tempo là fuori?» 
Chissà. 
Forse lo sa l’ombra di metallo di una ruota 
mentre penetra la fossa dal sangue schiaffeggiata. 
O quella teca con esposte mani bianche e cartellini semplici, 
che in te già splende volando sul viadotto verso l’ostia senza luce: 
tu batti il tempo come fa lo spettro 
se incrocia il nulla osta di catartiche benzine mentre la macchina che insegui 
cremando va tra carovane. 


all’interno pace 
La ressa biondeggia quand’è di puro grano ma in questo autosilo nemmeno un seme di cristallo è rimasto 
io m’immergo in un blindato e bevo il suo amore e brindo 
alle pietre che si staccano dall’arcobaleno e danno calde e colorate polpe alla morte 
siamo in tre negli stivali della notte 
a palpeggiare le braccia di una croce di ferro ma soltanto io sono quel parallelepipedo 
di stagionata lega con noduli di zinco soltanto io tengo il bue e l’asinello intingendo la mia crusca nel loro sangue disarmato. 





eclisse 99 
Null’ala che al livore acustico rimuova un fischietto, o l’ibis trasogni. Null’altro foro nell’arma che vetro sparpagliato 
di un caro volto: o in raso d’oro tra mondine cullato 
senza riverbero 
il riso pallottoliere. 
Nulla per cui l’arso 
della volta non infligga trenta per dodici e più grani d’antracite 
nel cardiaco paniere. 
E lo senti mormorare da una cuffia di Dite, il colosso: «bellicoso anno intero 
ridotto nero e pesto da un morso». 


piuma di vita 
Per quale risvegliato arcobaleno 
hai cinto il foglio bianco nel taccuino la foto riponendo di un tucano 
col suo becco ironico e dolce? 
Furente era quel giorno la voliera di transiti e colori, 
di ali mescolate con il vento che il tropico succhiava 
dalle labbra fronzute del sole, così specchiandoti la sera 
ti sei sorpresa in insonnia d’amore davanti al tuo intrico di giungla, alla piuma gigantesca rubinoazzurra 
che riportava a te l’icona prensile del mondo 
innamorato della sua disproporzione. 




a Mario Luzi 
Una lesione insiste, antica, illimitata, o forse ne zampilla in noi solo la voce dallo stallo più basso nel cuore. Quella voce il cui margine si scioglie con l’argilla che fa esausti i profili, quel tocco di chiocciola immobile dentro spire di somiglianze, 
quel piede del mondo 
che abbozza un flamenco 
già tiepido 
sul palco delle circostanze. C’è un viottolo millimetrato tra la bocca del vaso 
e il suo fondo ceduto, risonanza del cuore lo perde, lo riacquista, ancora lo cuce su un precipizio di raso. 
