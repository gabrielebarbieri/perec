
1
Sei stravizio di dita che intaccano la lacca 
o rientrante nel tubero appena cruciverba 
al trasvolo lungo siepi di fanali 
senza oriente, inghiandata venatura 
del colostro che vaga nell'addome e 
mondo, o brivido se calcina 
del corno il suo ghiaccio nuovo, 
fodero del suono inferriato
deserto mille volte vilipeso 
margine dei margini che non ti può curare 
benché tinto sul nome di passiflora 
pensamento del solo inguardabile 
tua margarita. 



2 
Punge acrimonia shofar per poco incallisca 
srugiadi la tenda nello spartirla: e 
durata già invischia la freccia 
forse la fa godere nello smarrirla: 
ed è caligine. 



3
Anteriore puntura su punto abbruciamento 
in chela da megainsetto canditamente 
mentre annottiamo 
remeggiando la luce. 


	
4 
Baccello flemmatico a parto d'ipocondria il tuo volto: ma una perla dal nulla 
di detrito se ardiamo in quel volto. 
 

5 
E risero dei sulla lancia acuminata del poeta 
ma da quel riso non tiene salvezza 
uno strepito di gomma; nacchera 
culla le note moscerine ora 
per ora nel cavo dell'unghia. 
In disarmo la forbice chiude 
se la taglia. 

	
6 
Fa prova rapido scorpione su genuflesso altare 
cubico o tondo a piacimento 
per tuo fantasma senza ardimento. L'aculeo già si attorce 
ritorna all'abitacolo 
se in chiasmi d'invisibile rimontano le liane. 
Tu metti croci al punto che si rafferma il pane. 



7 
Gnomo che pure prendi seta fra la rete e calmo riavviluppi le sabbie Icaro 
sul ponte. Una bambola si spaglia nella corsa come monte all' attrito della frana. 
Più lontano è forza di sette bracci 
oltre la formula è lume. 
Se in sosta meridiana dei venti 
il sollevatore d'aria ha la partita in mano. 
 




in quella fiamma lontana e disperata 
si fa la mia tenda 

gomitolo su sé splendente 
urge la spinta che lo avvita 
lo arriccia dietro spire 
l'allontana 

cespo di morsi è la trachea, un muschio 
nero vi annotta e cicatrizza 
ma la sabbia che traspira all'orizzonte 
reclama i luoghi più antichi 
del ferimento, un cerchio 
ancora prima della vita 

torso nudo immobile e coni di cose aggallando pure immobili 
fanno deserto 
è un agonismo che smuove a morte le nostre labbra 



	
	
tra fori d'ombra che recano vita e morte alterna 
navigare distratti in vasche di memoria . dove il pesce d'amore si squama 
di noi chiamando 


A Fabio Pusterla 
la mosca ronza avanti e indietro 
accaduta in certa resina del lume 
attratta dal suo sferico letto 
fin che raggio torpido 
invisibile 
s'infranga, su di lei rovini 

là, in lacrime versato 
come nel grembo di questa valle il pendolo liquido 
del dubbio che copre 
e discopre la rupe 
 
vedendo il drago intristirsi 
in quella cella distante di gonna celicola 
ch'è doppiatura di donna 
astrale o effetto del fango 
di cose per troppo teso esistere inginocchiate 
 
ritorna frescura tra i tigli 
mentre la ragazza incendia la giungla dei suoi capelli: basta amare 
una foglia sola per 
sentirsi sterminato 
 


	

quando pensavi d'assottigliarti 
tagliando il tuo dolce fragore 
del corpo: l'estate affolla 
di seni il teatrale autunno, non scompiglia 
mammifero un granaio d'acqua 
che le formiche accorrono sul passo 
leggero del mondo 
 

solo col ciglio adesso hai mancato 
la tenda ardita che mi traveste 
solo stentando di me 
col tuo riposo 
 

l'armonia quanto cresce e spera 
nella forza delle forme 
tanto si vela 



 

Il frangersi di brocche 
l'acquazzone della goccia fuori quadro e una vuota peristalsi, continua, 
con pendolio di sacche. 

Il ripido estinguerti 
alla morsa inhorante il dipinto (famiglia sacra con pesco) 
che sprizza stempra le facce 
le scorze le vocali ingiallite 
dei grumi, che getta resine impluvie come muco sui fianchi del canopo 
- padre di cellule contratte
in gomitolo, tuo volume ora solo occupando una pancia minacciata da spari con crollo 

e il combattere per strada 
avvicinarsi al balcone aperto 
dei colon per un abito di carne 
cento volte combusto e lapidato 
durante il battesimo 
che l'acqua sul polso folgora,
come gatto concede alla gloria 
canina la scaglia del pesce 
ogni più stanco embrione. 


	
Ora come allora, paravento o divino sillogismo, dietro vi aleggia parvenza a fior di loto. 
Ora come allora la lastra ghiotta di essenti che premono cavalli fugaci di biada. Capinera elettrica sfrombola nel buio, di li a poco 
il tappeto sarà ossario. 

Ma non di sfingi canta e ricama il tizzone di vetro 
sulle labbra: ascolta tra finestre ventose il clandestino 
un refolo che insegue per la mosca l'andito d'inverno più stipato.
 
In ferie perpetue la servitù. Solo il lacchè di giada origlia in controcampo 
le luminarie d'ombra rappresa, la sua quiete dona un ritmo 
alla vetrata. 


 
 

Con il corvo dell'eccessivo 
venne arginando il mulino 
- tue parole sonanti - mentre noi 
ingravidavamo tra i giochi. 
Siringa freschissima al palato 
e fu la disperante. 
Fu nei pionieri la stilla che morde
e veleno sui seni, tagliola 
per pioggia decotta al crivello 
uvulare. «Raphél maì» da pozzo briaco 
la goletta a catafascio 
gorgoglia nell'uva, ultimo corno. 
E fu tino maestoso: la sua catapulta, 
o giganti, stette all'erta tra i fiori? 

Ecco l'impenetrabile gruccia 
allungarsi ai fondami. 
Persino la falce implorava, o mastini, 
ed eravamo in tanti. 




Sfiammato al torpore lunare miraggio che un blemmo intercide con gesto gassoso, tra calami quasi sparendo 
ai pitoni il filo dei mostri 
un nodo lo stringe e comprime sotto steli dissonanti 
in primavera 
ma lei sola tiene faretre e orientamenti d'acumi lei cortigiana celeste 
e interprete nella preistoria. 

Oggi che il graffio dà tregua discendono baci e sospiri 
nei bassi mulinelli 
fanno palude a tenaglia allentata come calchi di ninfee refrattarie che un supremo distoglie. 

E l'argilla restringersi quanto 
più lontana dal soffio. 



 

Tolta dall'esiziale curva di una pausa 
di un singulto 
la casa rossa detta «di malavita», incavo pende dove germe ostruito si accorpa a lembo sanguigno; 
mulinello di braci un sigillo 
se non vigna di zolfo ti riordina, città. 

Anche la ruspa sia il tuo assillo 
e questa porta estasiata miracolata che ha lavacro di coltelli. 
Più non ti riguarda sfida di chi nella memoria ingorga lo spillo e lo scongiuro. 

Se mai un giorno l'affluenza cornuta di un dio, i campanacci, lo sviperare d'inverno su palco o ghiacciolo, 
una sosta e la tua sete 
ne va senza tornare alla deriva. 

Un dio che si accampi bifido sull'anca, che venga per corsi e ricorsi, che pure calchi, unga, storca, intrida... 




	
L'ora ai felini confusa, ai suoi gomiti, 
ansie di mare, tutt'a fari di roccia lebbrata, 
desolante terra di Bretagna 
vi sta Tristano con la clessidra, 
l'eco del sogno di un gesto di un clangore 
castello rocciante limpidissimo di puro gneiss 
innanzi uno stalla di sole bianco a piombo sulla zolla di cielo 
sta e pende in giù 
sulla seta tutt'a V 
del mare più biondo, intensamente. 





Dagli attimi di trascolore 
dalle guglie con fosforo dalle ampolle che luci mascherano a nappe e treccine 
dai fusi orari che svena piattezza di stella dai demoni arsicci in vin brûlé dai liuti naviganti in vesciche di acetilene 
dai visini scempi da trottole rare pei camini 
da gonne masticate fondenti su di voi uomini di tana o anziani di fruste filose, seni abbandonati su panche nella città, 
visioni accaparrate dal rifiuto, 

lucciole che l'albo insonne si affigge per cedere desta la notte, 
chiglie che il rollìo rovescia in sambuchi di voragine, da voi 
tanta violenza e dall'occhio si ritira e di calce 
la palpebra rassicura il cammino sulla sua cataratta. 



 

Corinto 

I 
Quando svenato il mondo riassilla una passione 
coi soffitti tra i denti affungati, da carte e biscioni 
di cromo l'ultima cena ci attovaglia, pilati senz'acqua 
né spugna sospesi restiamo per limi nelle gole 
che furono piazze incerate e sveglie d'osservazione: 
colma di droghe mezzanotte, un tempo di sirena 
con schiaffo alieno scolpito in faccia, paesaggio 
del naso ostruito su calca beduina 


 
2 
Fico che fa cascare il cavallo di frisia, amaro come anemone sfiorito da stoviglie, la spina cavata al ciglio di musiche su nastri di bimbe 
in panne, a cuocere più che non impasta la frase e quegli urti del burro fuso e nero 
con gli estremi battenti del pensiero 
 

3 
Freme la corda quando la centrano i figli della lava 
- giusti dei - e diffranta resina dei cicli che fa monaco il busto colloquiale. Anche un pasto corrode la bestiola se cappucci forati mitragliano i sottoscala; vero che 
il ciclo non sorprende la sua cruna, né sale 
sul trapezio chi non sa harakiri 
 


4 
L'aquila è qui: come araldo volteggia nel primo alfabeto. È un vortice d'infanzia l'impeto delle cose, se riaccenna a frane antichissime, tra corsie di segni 
sommossi allo sguardo: iguana sventrata sulla porta o tornado che pascola ceneri di perle ammonitrici; non v' è accento di preludio sul dono 
che neppure infamia visita le fiamme 
 
e tra impronte il latte che folla assorbe in tagli 
algebrici sopra pozzanghere, quattro bell'amache 
avanzanti alla ventura, e ancora perché 
disorientare? 




5 
Falange di picche o bruma che non valica siepi depone i calcagni in spirali 
di gridi, dispetto fa 1'ala di ruggine contro sponda di cielo. 

Qui non arrivano angeli mentre la riva è dal bianco asportata. 

Qui 
tacchi scolte pinne vibranti a sfascio, 
su ringhiere platani di sasso e dei pascoli l'ipotesi. Qui sta l'ultimo cigno e decompone l'occidente: ariose campate, are di pace, stalli di basalto 
con gatti e colori tra la ressa che colano 
negli interludi più rari 
delle lenti. 

Mancando alla città cartelle cliniche decubiti innominati, morbi nuovi 
e raganelle 
confondi e riconosci, 

e il transito di noi su briglie sgusciate dal pollice di Arpocrate, noi su bocche, su pietre cucite. 
E per la via quelle ovatte meno leste del baccano. 



 

Che sia carta perforata
dell'eterno ritorno o rana
che frinisce nel pensiero,
qui comanda l'ibrido 
dal portamento immortale. 
Con fiato di caimano 
colubro dal viso umano 
vedi un pontile 
anticipare il mondo: 
e una sola di tante 
estreme zattere 
nulla di più.




Concorrono le unghie a toglierlo dal fuoco,
un tagliacarte, ma dietro i volti dei tarocchi
osserviamo il suo strapiombo:
pelle che guizza ancora un poco 
a cavalcioni sul divano. 

Rapida cartografia è la sorte del corpo, 
un bianco atteso dove comincia il dito 
quando addita, il sesso quando ama. 
Anche il nome si assorda nelle campane 
che lo annunciano, e la domanda 
s'incrocia all'intimità del fumo, 
se fu vero corpo questo vaso nel gorgo, 
o replica di improvviso sfondamento,
chi sa dove, chi sa quando. 




Dissipata veggenza a turno 
sul bolide inesploso riemerso dagli anni 
e più risibile la casa che 
ora confina coi muri dell'aria. 

Fu profeta o non, ma corse come un fischio 
tra le edere il suo libro 
e l'armistizio rientrato in un ordine vano, 
buco nelle pagine, passaggio 
che inghiotte i suoi sassi 
e li spende annullandoli, da sempre. 

Di tutto rimangono i contorni - soli sorrisi 
invertono le onde dei mappali - 
linee inarcate di sbarco, linee di sbando 	
come inseguendo l'anello 
che arrischia la traversata delle dita: eppure il senso del peso allunga ancora l'ordigno, l'intero bagaglio si converte 
in altra oscurità - inferno di foglie più brune - 
filari di somiglianze in cui perdi la mano 
toccando le scale i ponti le ringhiere 
o l'ultima columna ridens 
scampata al diluvio.


A Virgilio Gilardoni 
Niente paura per quell'immagine: nella radura c'è un due metri 
di filo spinato, quieto al momento poi variamente condotto da sincopi 
si annoda per giacere, di tanto si torce. 
Tale da fessura a fessura l'occhio esibisce il suo punto cedevole, a capofitto inospitale rintraccia del sarto 
qualche interludio di trama, 
il laconico parcheggio di nubi 
su manomessa cupola almeno 
come vuoto più vuoto 
progetta il precipizio 
solo che affoltino visitazioni 
del nulla, sopra esteso petalo lo fa vagire 
di vaghezza - infibulandolo - un tempo invisibile come ritrae il più slabbrato 
estremo prepuzio del mondo, orlo 
che nuovamente rovescia 
a refrain, quando lo danna, dalle macerie. 
Ma niente affaccia dietro il fiore primordiale, questo pure si sciupa, mercurio 
sfinito in punto. 
Ecco da capo rasserenarsi il tutto: 
ora pianura si spande anche più piana, 
ora presente in reti, grate lontane, ora quasi 
disossata, senza vapori, anche tranquilla. 



 
	
Più si lacera più si compone. Inattese finestre figliano se stesse 
mentre qualcuno osserva che il frantume è l'intero, eterno il propendersi. 
Una stagione la mangusta ha barato al serpe sedizioso, la cénrina . 
dei passi e l'arzilla feritoia 
che li conta per Giacobbe. 
Varrà ben veli e tele fitta la scala 
di vasi con cicatrici dove lampo d'acqua nettare ha scaturito 
e azzerato. 
Dietro invasa da maglie 
è orlatura del richiamo, placca d'amaro l'ape che ha cestinato il volo. 
Dunque ogni stazione ha ritmo nelle chiuse: se l'assorbono chiome di rotaie 
si fa lago di selci compatte. 
Il treno grande vi passerà 
dell'annunciazione. 




 

Una breccia, alcune brecce... 
ma non valgono scalpelli dissepolti 
dal granito anche meno 
scaramantica lettera di pietra. 

E la frusta padrona in questa 
camera slacciati gli oggetti intensamente 
un pertugio filtrando al cuore 
il maltempo. E guanciali fluttuando 
su trecce - come di genesi lo specchio 
nelle piogge - non più troncare 
la pagina che già s'elide 
e fa panno d'angoscia 
al suo astro levato allo zenit 
anche spoglia scultura 
dell'umido nel presagio 
fibra a fibra evaporando 
verso il sole. 






Abolire chi ti aboliva. 
Ascoltare strisciando nei capelli 
di una doccia rovente colui che pure 
mutando seme e spada muta voce rimane 
col corpo nudo accanto. 

Recluso nella teca terrigna, 
stancato degli oboli, eluso dal pontile 
quando goccia su goccia è sbrinato il silenzio 
e il tossire che l'opprime, lui vittima 
e oppressore dell'arca

Qualche listello o sorriso di chiglia
si concede al passaggio dove meglio
il pavimento del fiume è vaporio 
intenso di fogli.

Quel libro più in là, 
quel documento diventato più in là. 
Quella carcassa impalpabile dove 
tre dita rovistano il tuffo 
della nota. Lui che dentro i salmi 
scalpitava. 





 
Sola giostra veloce 
velocissima alla mano. 
Qualcuno per proferirla 
la parola
quattromila anni circoscritta 
in un làbaro 
cronoteca di sillabe disperse 
sulla montagna 
per dire che l'amore stella 
è pronuncia incustodita. 
 


Vexilla regis si ascolta nel chiarore 
cercandosi l'un l'altro come bisce. 
L'intonazione è delle onde 
nei calamai mentre la carne 
si scrive controluce. 

Altro tatuaggio ha la sabbia, nella 
spinta mediana del primo giunco 
che si apre un condotto. 

Giardino o maremma il paradiso annaffia 
ma il corpo è di rovi 
già condannato. 
 
 


Sopra queste due mandorle belle 
la fiamma non può che tremolare 
scindersi in due 
ricomporsi in seme di locusta: 
labbro scosceso sull'acquario 
sorso in attesa. 

Così talvolta recede la parola 
dal suo uragano - se recede - il cane 
abbandona lo sterminio del guinzaglio. 
 





Ancora il rostro rientrante che assale se stesso non appena cominci a fiorire 
nel vivaio delle forme inesprimibili; si sogna 
la compattezza elementare 
di un'asta, la placata immunità del punto, mentre i gru scorrono a ritroso e il tempo 
non ha pace: di tanta amara frangia possa disfarsi il covo 
dell'abitudine, parola. 



 

Sciolte le sponde anteriori 
della sua lucentezza 
in una cruna immane 
col centro già invaso 
un nulla accarezzi le falde 
dell'uovo 
che l'ha composta 
a tergo del silenzio 
quella parola senza forma
né peso
sul crinale del vento. 



 
	
	
Dai tentacoli che il grande nubifragio ripudia come lance molli 
inservibili 
la parete si sgombra 
in ebete assorbimento qualcuno vi appicca il nido ma l'altro 
il non visto vi snoda il suo corpo abitato, quel metro giallo a sonagli 
e sul pulsare morto del piede il fulmine s'ingrossa 
pronto per immolarsi a nuove cattedrali di cenere 



 

Questa che si esclude - o esclude - 
nello smistare cancellazioni di volo 
o di voce, questa che è passo 
trasparente dietro la foce, 
lettera discorde 
al suono del suo gemito nel mallo, 
nevischio precipitoso 
in boccia di cristallo,
dentro il mio sorgere - dice - 
sarò già tramontata, 
come nel frattempo l'orizzonte 
doppia la ventosa alla sua bocca, 
sta in una e mille bende 
il suo palpare il frutto 
al primo sangue 
........................
 





apparenza che salva solo 
un verso 
in via di bruciatura 

era su quella perla - scriverlo non scriverlo -
superba, il termine del foglio
abissale







Timidi sorteggiano i liquidi 
trainano umori splendori da piante lontane 
che implorano di farsi corpo terra di gente 
alimento sa e a dirotto da pubbliche fontane 
non affiorando mai deflorano... 
 
	
	
	
	
	
Di ramo in ramo come 
il suo cervo volante traduce 
nel corpo un passaggio - svegliata 
animella - dei corni intera la ronda 
più a fondo un pedale che lo speco
ha graffìti solari un tesoro un'imene
materia della voce quanto arroventarsi 
carbone per giaciglio. 




 

Prismatico la palpebra accompagna 
con sé, tettoia oltre che mimando 
la bassa marea toccando il chiuso del forziere 
sarà filantropo sotto la scogliera o 
pescatore di pause di ancelle 
appena cade che il dado del bianco 
la coda mostrarsi la statua e il suo sale. 



 


Star su dritti sul filo di canna fare la statua 
fare lo stilita nell'alto radente 
fanciullo che esclami «la tocco la tocco» 
come intercetta clownesca trasparenza 
o lunga lunga ipotetica acciuga giù
pendula dal cielo di verde 
amnesia riacciuffi l'armonica frughi 
a vedere se dentro ci sono le note 
e col soffio cominci a volare «ho toccato 
la coda di dio la coda di dio» 






Che la rupe infine scagli la palla 
e il cosmetico insetto abbordi 
i favi illeggibili della mente - mia adorata -
sí qualcuno in fuga dalla terra rincorse 
per le stanze festose quel suo diario 
intinto al primo foglio, in data 
su sé concentrica appena 
numero primo al plenilunio, 
la virata portentosa 
esaurì il suo insistito grondare 
offerse un bagliore. 




 


Per anni lanciati 
gli assordanti sonagli 
non smuovono lave non violano 
intercapedini e nemmeno le vacche 
che deboli rintocchi elevano dai fianchi 
dei monti, briciole nel latte 
del loro navigare dentro corazze 
elementari invano, 

qui implacata lanugine intasa le vene 
del fogliame, e solo un muggito oleoso 
sfuggito alle piste, vagante mina, 

su canne e cortecce saettati 
afflosciano sfuriando cinghiali d'inerzia 
nel mirino di una genesi in doppia 
esecutiva flagranza, per anni 
e mesi lo stropiccìo del torrente, 
che poi si divorano il fiume la mota la crosta, 

e un altissimo cono a rovescio 
dove dei deponenti moltiplicano 
i calcoli del nulla, 

altri più ancora sfuocati brucando 
millenni di tosse per torri 
che giganti d'oblio 
scalarono 
in brulle parentesi 
che di continuo s'aprono s'aprono in archi 
più ampi non contenenti se non le aperture 
appena il vuoto orgastico supplenti. 




 

Volto inattraversabile - durezza 
di via ferrata agli incroci - 
se calmo al parco di reliquie 
attracca lo sguardo 

ricacciati i pastori nel tuono 
della valle, gli emboli 
sciolti del delitto 
di gola in gola

pietra sarà divano alla preghiera 
degli estuari incontornabili 
colma di ortiche la ringhiera 
che segna croce a propria croce 
nero spaesato dal bianco 

ora l'astro diserta il bivio incatenato 
del colore e acefalo risplende 
il neutro - passione estorta 
a ferita anzi tempo - corona aliena 
attorno al pollice 
troppo a lungo inzuppato 
nel tuorlo del viso 





Incipiente vascello solcando ramaglie 
oltre colonne d'ossa intreccia i suoi fumi col sipario incompiuto dove guizza 
su tronco di donna il delfmo 
a imboccatura posta per la lima nelle ascelle che lenta esplorando denuda crete di nuove embricature lungo i costati del picco 
sopra cui sbatte in vessillo 
un tifone quando il vivaio 
delle forme si rilascia e 
i nodi approdano uguali 
alla linea ostinata 
che in punto raccoglie i suoi mnestici doni un ciuffo di note 
natanti in pause ambrate al flauto del varco 
i suoi scogli dentati imprimendo a quella nuova 
rosa 
spazi d'abbaglio 





Appunti per Pigmalione 

Lentamente si svincola lo sterno 
e il punto vivo del canto a doppiarlo 
come strale di tempo rifatto animale 
tra le criniere in festa: 
un grido si stacca 
dal putto ferito in discoteca.
Accorrono vivi, e il dito 
rimane dove la statua è partita. 

Antro sostiene la nebbia discorsiva 
dei drappeggi - minuscoli occhiali, note di tralci stampati per mania - e strabismo 
che tinture ramificando impregna, fosse per Paracelso camera oscura o anche interregno di presagi 
nella incrinata evanescenza delle ante, 
battenti contro vetri o vuotispinti 
gridi appena soffiati non più d'aiuto nella 
troppa luce, non di sanguinee segature dove molli gli androidi per palmi di mano, quante 
arsure fomenti per la prova, ristanno. 






Ippocefali sani stagnano nel caldo. 
Bisticcio o calcolo il tuorlo non rileva 
dal limite vischioso per cui sorgendo allo stame precipitò coatto, né la cintura delle rocce 
il nettare punzecchia, nauta cui finisce 
in sospiro periferia della forma, cui crepita la luna a ormeggi per senso che eccede 
e svampa nelle cifre; ma il commutare a tumulto qualche lambda tra risme di carta e ombelichi 
che il foro mantiene entro memorie d'avvolgimento maestoso della terra. 

Ultimo arconte segrega il notturno: di rampa in rampa (di eone in eone) più greve 
pastosa l'aria di violette chimiche (sognando in tazze lingue novelle da agitare per le nozze) il tu-vieni degli ultrasuoni, quasi tubassero colombi .: 
di simmetria per lo screpolato enigma. Poi su cornicioni s'arrischia lo stanco camminatore velato, presto rimette i moncherini all'appiglio, che lo zero fa cenno 
e lo spostamento dell'arto 
proscrive il divino. 





 

Aritmie 

I 
Inutili flessioni 
se in alto o in basso 
a destra o a manca qualcosa ti offende. Già rimettere a fuoco la zona della gamba dimenticata 
compito smisurato attende. 
 
2 
il medesimo che tormenta il suo addome d'agopunture dinanzi a un gioco di specchi intuendo la fata morgana 
volle sulla spiaggia il cumulo dei corpi e noduli carnosi pour la jouissance 
e nel contempo una spiaggia dubbia deserta o totalmente nulla 
pour l'écologie 

3
È tardi. Sull'assito si acciarpano oggetti confusi; hanno potuto cavarsela al radar della voce. 
È strano. Potessi domani inseguirli con torce o 
almeno appannare la penna 
col loro fiato. 

 


Lagune d'amore 
Questa porta bianca, che sembra miracolosamente tenersi 
in piedi fuori dai cardini, non dà su un principio, non 
dà su una fine: produce una brezza incerta, il va e vieni 
che incanta la scrittura al suo vaneggiamento. 
 


 

Sguscia l'anguilla dallo zoo; è sciarpa 
e orizzonte all'appeso, pariglia del morto. 
Agli incantati di vuoto l'angelo 
staccando l'ala fa selva, 
candeliere che ride alle sbarre 
per sempre agitando dietro lo specchio. 





La costanza piovasca - magari - o la buona nonna 
acconcia di verde inverosimile, 
in lame di foschia presso un olmo 
d'alluvione dove i rospi 
fan segnali e ghiribizzo 
fra detriti nei campi 
supplicò per andarci al festino 
e bene in vista 
il paniere con le ossa sui fianchi 
come stria dorata che il tronco incide, 
agenda in cui raspano la buccia 
nove mesi di disdetta. 

Rise - o prodigio - per l'albicocca 
scivolata nella gonna, onice 
che il grumo più insonne 
contende al sogno. 
E per prima tastò l'innesto 
crudo dell'aria, concessa 
la danza, quando ciascuno vola 
come polline al vicino. 





 
Liquida bimba 


I 
Latte nel cielo in chiazze 

mutamento minimo della bambina 
nei polsi 

sciogliendo e dice finemente 
dal bosco i miei capelli veri 
fili che addolciscono la cruna 
interi mondi legano

gatto d'ombra è forma 
forma come airone nel buio 
infila la sua porta 


stracciando le ali cresce il nevischio 
dà movimento al moto di/alle pieghe 
del latte 
e mai

mai lo si abbrevia quel sorso a finirlo. 




2 
La fanciulla sta per farsi acqua 
nel cesto ombroso delle occhiaie la sua pietra è assorbita dalle mani che adagio rallentano la pioggia. 




 


Come la piovra sopra cui tu ed io in bivacco d'amore sostiamo 
disegna lo svolgere parallelo del tentacolo al ciglio della rupe 

similmente 
dalle unghie più esplosive che gremiscono le dita i raggi in ascesa ad arruffato shampoo del vento traverso cactus non più assumibili per l'etere embrionale 

l'accogliente è protervo che contrae in esilio il perpetuo inspirare-espirare della buccia 

ovvero il demolirsi di una vena erosa dall'aria, idea percossa che da niente, errante è 

 
 
	
L'affogato 

Lo schiarivano bolle sospiri 
per seni e segni giti da sperperati scafi 
lo murava una folla di onde e l'oscurava 
anche il toccarsi e ritoccarsi di pareti 
non si sa se scorrenti nel vuoto 
o schierate da nebulosa immagine, 
il bacio dei profili per l'istante
che allacciarono il quadro 
la cascata incomoda nell'occhio 
che il mare discioglie in vitrei tegumenti 
gli amori slittati sotto le creste
l'insostenibile crepaccio... 




E già passata la siepe di carezze 
cosa mi torni alla porta sonnambula 
la perdi nel degenere la viva pendenza e quanto clamore per l'ostaggio 
che l'altra pendice spoglia e riveste, 
tu luccicante riammessa la camera si apre leggera rimpalli sotto il tetto 
se poi vorrai smontarti in ramo d'acqua e far come da fontana agli alberi tornando radice ferita che assorbe. 


Partito inopinato sul vento del fuoco 
dai suoi cespugli che un'esistenza una margina tura assolve 
che calda le notti inventano 
e la regina rinchiusa sei giorni nel serraglio per dove 1'evirato va in deliquio col passo 
di larva tenendo la lucerna l'approccio al desco dicendo non sono 
tuo figlio. 




Quando per eco ti dici addio 
sui piedi che risvegliano le ali 
tu l'incespicante messaggio spiegando alle furie, Alceste, canto meraviglioso per storie passate 
alla spugna dove meglio i cognati 
del nostro sangue in ampolle numerato pugnali, per quanto di stanze soppese ventosamente grate si accoppiano 
e rari ritorni e scaduti, Alceste, 
nel ritrovarsi qui insieme a contare i tic tac dello zero siccome sfera raggira la sfera o ciottolo 
anticipa il piede al profilato errore di partenza mai sul giro di compasso che lo trattiene doppiamente 
vergine e cicatrice dell'Ade . 


 

O allora nell'otre 
gli aghi in accumulo 
interferiscono, 
catenaccio lo sguardo, un frantume 
di cornea, autocensura 

l'atto tragico della luna 
sventrando ogni vaso d'amore 
sull'argine separa da prati fioriti 
una rotta più là di panchina insabbiata 
culmina, sul parco la fiamma. 

Pendono museruola e cavezza 
di liquido rosso, un ciclo di meduse 
fa sosta alle labbra, 
in noi rimugina
le bacche del suo antico programma. 





Ricordi 
quando eravamo dissanguati? 
O piuttosto su spalti interminabili 
l'ustione del camminare, cento calamite 
frugando l'ipnotico intestino nel lunapark 
- che il mio il tuo abito avvolgeva a filo 
d'identica illusione - quanto inchiostro 
sparpagliavano i falchi intorno all'astro 
e il rotolo della legge a godimento di becchi 
così vetruzzi da canne fumarie 
per l'alto disciolti, noi precipitando a vite 
in mestrui di temporale sul mondo 
in accogliente. 




Precipitano aghi e fanghi nel cappello mentre allegria sfianca il minuto breve sulla faccia, versante di contrada 
ai raggi capovolto, immagine 
ridiscesa alla radice vibrante 
del sasso. 
Persa in genealogie più blande 
la bambina esplora l'annosa evoluzione della pelle d'una biscia acciambellata nel giornale. 





La maschera s'incrina poi si fende e la sua storia buttata è macigno di fatica a spostarlo, pluridiluviale. Mai cosi pia certezza 
nel tracollo di dune sul cavallo 
avvitato al fondale. 
E per fuggire le carte false e i brillanti popoli assorti a seminare di àncore una rena che non è terra per bussole o sentiero 
ma scia solvente contraffatta dai nitriti, interlinea tenuta di spine tra frutici celesti 
e il coperchio che sta per assestarsi sulle bocche. 
Un sepolcro ha detto no alla spedizione 
e già nella sua smorfia ormeggia 1'osservante. 
Esercizio del cardine che stride è congedo, una canzone. 





In sospesa frequenza veniva spariva come angelo di beffa l'esile cartiglio alato 
oltre il duro vorace di mirto quando il raro riprende a torneare su schiene invisibili trascritto 
o la lingua a sfiorare 
il lavoro indisturbato dell'avorio come bassa cornice sul foglio oblò che incanta la marina 
della terra antenata 
era l'erba intermittente 
che individe la sua serra millenaria di spegnimento tormento natatorio della luce chiave di fuga all'indomestico volato alla sua sorte 
quando di cane in cane bastava ancora un urlo 
che teme la riva a inseguirlo per le restanti porte. 




Perché tu non umano 
scialato in vortice di specchio mio assorbente cristallo e indice 
a lungo una cifra perduta tra questa guerra ibernante di ali dentro cera che si fa piombo additi, 
o spillo contro spillo la guardia simulando alla cornice tu arciere del luminoso a me umano 
casi rispondi? 




Oggi ventila esilio per chi tu sia 
come letizia e primavera invadono la salvia, eco 
di trave sonora dai pori 
del marmo, ferita se ristagna la sua via nel pentagramma. Ma non smarrita. Che tanto quadro del nostro assedio 
è fuori noi, che si consuma 
nel bianco, nel disco disadorno. 



 

Patita d'evasione si squama inosservata arma del flusso irruente le conchiglie che uguali si scambiano l'eco 
casi verso la grotta riappare gemella del nome incrostato ai marosi 
onda di brace o soluzione d'ombra. 




Troppo in avanti con la contesa 
in un cerchio di terra dove non si ode più il vento e la giungla riesplode nella mossa 
se torna a scucire gli spazi 
la sua rabbia vincente. 

Le cose hanno pure un gorgoglio percorribile 
una qualche cresta o pendenza 
o rientro inanellato che muova a intonare il silenzio 
tra la mano che scrive 
e lo sguardo che cancella. 




Quella stessa zolla, il suo lento elidere ogni distanza dal respiro della terra. 
Dietro il triangolo di vetro, sommato agli anni che confiscano le rose, questa inconclusa 
- nella differenza - incognita del volto. 
Mani e polsi alterni, che si toccano dopo rincorsi tutti gli amori, come per seguitare 
lo stillicidio dell'origine. 
Bilancia tolta di peso da un sonno 
privo di annotamenti, uragano sempre più oscuro negato nel partire, da sua propria ferita 
crescente stella. 




Come cane stordito sul terrapieno della veglia 
la freccia ti segue ancora, o la mano 
intenta a scomporre le ultime perle 
quando abbandoni la dolce stultifera navis; 
«chiteau d'eau!» casi la folla contratta la perdita del cielo se ti spalanca la gola dei metro, 
ospite d'arbitrio pronto a deviare 
da questa vasca colma d'abbracci di fucilazioni 

se un bacio di più fuoco t'impone di deviare v
erso il punto 
che sta a dissoluzione dell'amore 
- e non gode e non soffre e non vede e non ode -
ed è come apatia immensa che si sente sentire. 





«Non cercatemi più, non voglio più vivere» 
Scomparsa o prosciugata dal meccanismo delle nubi 

Per ripararmi dalle intermittenze 
questa Sfinge, e gli occhi verdissimi in fiore 

E ancora sul medesimo tappeto di memoria 
domicili conosciuti si fondono in carte d'esilio 

E il filo di voce esiguo preme 
inalveolato tra dente e dente 
pago di scommesse, di commettiture: 
vuota d'amare la penna si riaddormenta. 




L'iride disamalgama l'occhio 
e le visioni che stipano il bosco 
come un sorteggio interminabile 
il riesame delle cose sfilate 
contendendo alla cieca il labirinto 
di fiordo in fiordo 

Spiriti accucciati in lapilli di vento 
o appigli custodi della pietra 
che oscilla muore continua 
sorgente murata per la città 
- indicibile il distacco 
che sposta le scritte manomette i cartigli -

Invisibile l'aquila che indaga 
la pioggia rappresa 
il suo splendore 

Questo splendore che non consuma 
poiché è chiusura 
racchiusa in sé.





Sortilegi vantati o richiesti fanno avanzare le nuvole: 
già vi accostano lenti gli animali .. Giungono dal regno del fuoco, dalla terra 
o dai sonni dell'uomo, scambiando le forme e i rumori, dai cieli più bassi 
ai cieli più alti più su. 
Se tozzo bis onte affinando scagiona la freccia combina scorpione listato di acumi 
e se v'inceppa, trionfa. 
Ed ecco la notte inquieta del sisma il salto liquido del tuono: 
minime babeli lunari rovesciano il gong. 
Ricordi? 
Immagine, segnatura, domicilio o impercorribile sasso. 
Ma tu vi distingui il tuo colpo? 





Mare grande se attinge al cavo delle acque 
che il mondo si sgronda dai fiumi 
illuminandosi nel primo miliardo 
di specchi 

Grande specchio dove le lettere riaffioreranno 
rifuse insieme di là dal bianco 

Grande balcone e ventaglio 
il camuffarsi inconcluso nella cripta 
e stendere sua lingua in fornace imparisillaba 
sordina, svolto un lembo di cenosi più in là 
della croce che inquarta, lontana invetriature o luci instabili di gesso, cosi abbracciarsi 
nel bronzo visivo gli scogli cedendo catene: flutto lentissimo di un frutto improvviso 
altro interludio che si somma è questa fiaccola trasecolata di ponte in fonte 
Senza sponde per riaversi ibis 
contro brezza più alta saggiare il timbro delle ali mai al suo urto rinato sparviero 
Senza sonno la fronte ostruendo il corpo figliato, sfogliato 
ovvero dal punto suo divergente, sempre 




Senza mai che lo centri 
o lo sbagli in effigie 
l'immenso bilico del seme 





il falcone metallico 
dal cielo caduto 
grida di aver smarrito 
il suo iddio rapace 






e dove si appoggia il suono 
cede agli strumenti 
la sua pace vacante 



dando fiato ,alle trombe fece crollare le mura 
le musiche le leggi i sensi 

fino al sibilo del nulla sottrasse 
dallo zero allo zero 





bordo di mare la mia ferita partita 
mia indica 
indica ala 
 



la mano
apre lo scrigno 
lo scrigno rinserra la mano 






e pure 
tenute sopra una mano
senza dorso né palmo 
dieci dita di cifre 
pure
