QUADRI QUADRATI 
Comporre il dolore entro quadri quadrati e reti di rete, 
terminare il dolore in un itinerario gioioso in un luogo già visto in un orto concluso. 
L'itinerario comincia dal perduto prosegue nel dissolto 
finisce nell'opacità. 
Traumatizzati sopravvissuti per non ridurci al racconto per non volerci salvare 
cerchiamo entro quadri quadrati e reti di rete meditazioni per-mutare distruzioni in simbiosi di energie emerse. 

IL LIMITE 
Da giorni le cose che dicono: dicono 
appare l'dea corre se corre a creare il risveglio il giorno del vedere 
dove immagini e giochi finzioni e fuochi dire per dire 
scorrono senza vertigini di gloria. 

UTOPICA STRUTTURA 
Utopica struttura in cui vivere. Di luoghi intatti coralità sospese. Senza rilievi sempre soliti per consentire solo soliti luoghi colorati di fideistica attesa 
discesa
verso suoni passioni. Laridi corsi via finzioni arbitrarie azioni lasciate smarrimento trovato 
momento 
per riprendere il volo. 

METAMORFOSI DEL CANTO 
Metamorfosi del canto mentre uno stesso volto 
e segni e ferite  si moltiplica si trasformano a lacerare simboli.  
Qui fiori usciti da dove fioriti uguali su strade di grigio là i fiori del non ancora detto  
soli incerti cresciuti nel letto che vieta generarli altrove. 

ALTERNANZE
Alternanze stranianti 
dissolventi congegni postulati a esplicare mutazioni in semi-cerchi di desideri. 
Dove un solo angolo di possesso ha bianco intorno 
dilatati occhi 
specchi al vedere dove anche il correre è correre senza vinti o vincitori per un respiro. 

FRAINTESI 
Trovata la forza 
per combattere il giudizio gli altri. L'irriducibile mondo di regole. Siamo in non-tempo e non-luogo incerti del presente rimbalzati in un mondo di ricordi a ritroso. Randagi senza dimensione senza sostegno al vivere 
fraintesi. 

FEBBRE DI MALATTIA 
Segmenti oscillanti nell'oscuro dei numeri segnano il passo alla continua dimensione 
di paura. 
Le ore stringono enigmi di pulsazioni tendono lenti-dolenti di mistificazione. 
Ho visto correre via 
il poter correre per una immobilità in luogo di giochi. E l'attesa tesa al guarire non divide l'avido avviso di fine inverante il momento. 

LO STIGMA
Nello stigma simbolo di sicurezza schermo al sentire è la risposta individuale. Azione del prendere per perdere se stessi 
nei postulati evocati nel sonoro di colpi disciolti, nel realismo materiato breviloquio di violenza codice di simmetrie. 
Venisse un vaniloquio assente venisse un'antografia 
dicente dove conciliarsi è vitale dove innestare lo stigma per esperire il fondo dei nostri desideri. 

NEGLI OCCHI-TERRA 
Negli occhi-terra il panismo 
di chi non trova il fermarsi ma ferma il guardare al gesto riconosciuto e nel capito nella nebbia della realtà straniato, dissolto tra labili intrecci perduti in un tessuto di richiami chiede alla folgorazione conferma ai postulati 
dove negare per cercare cercare per essere tra due inutili tra diversi avvenuti 
è diradare l'angoscia. 

PROCESSO DI DISSOLUZIONI 
La tensione e poi il dire nel dire sciolto il luogo e il dove per fluire cronaca nella cronaca dei giorni. 
Fatti propri il porre deporre congelate immagini per un nulla di mani. 
Per essere disciolti  in rievocazioni  
per essere cantori  di cori amebei  
per essere lunghi cortei  
processo di dissoluzioni.  

DANZE D'AMBIGUO
Danze d'ambiguo vissuto nella nebbia 
sotto lampade assetate soffitti di vetro e ombrelli sonori. 
Dove il grumato oscura occhi 
smalti di luci e ingrossa la pupilla in grida, vi è luce più lontana alle lampade rampe scampate alle volizioni di continuità ai continui spasimi in generationem 
generanti ambiguità. 
L'identico io impotente per un nulla noto per rimediare illusioni derisioni evitate sottilmente 
e giocate nel fondo profondo vano. 

GRIDA 
Grida gridai nelle evenienze in cui ci si dibatte il combattere con scudi d'echinoidi nel disnovarsi di ore minuti luoghi è immergersi per non pensare; trovare allora zig-zaganti strade tra il velame-pelame di boschi e tra pareti rotonde ricordando il disgelo perdersi in arsure. 

SOLO SE 
Indifferenze lasciate per l'inconscio l'ebrezza tra pareti la scelta originaria 
per un sogno calato nel linguaggio senza veli 
steli eretti a significare… motivare immagini del se e solo se. 

AGONIE ROVESCIATE
Decontratto tra vetri il sole è sempre sole 
strappa al sonno agonie rovesciate per un solo sole. 
Risveglio verde di luci che incalza con echi di presenze. 
Remota l'ansia affacciata ex itinere del sogno. Ritorni sottesi immagini divaricate reali sovrapposti passati congelati 
calati in rituali inattesi. 

ANDARE 
Andare per luoghi risaputi 
per angoli antichi-aprichi dagli azzurranti contorni 
per ritorni di omofonie portate sui giorni. Dove lacerti di gioia incerti sentieri nel dripping dei nostri voleri saranno specchio al riconoscimento. 
E allora sfiorare come vento i sudori sentire umori brevi vegetali condotti da condotti efferenti. E come cortine di brine andare verso il medesimo andare 
per sussulti concordi 
per omogenei strappi reviviscenze pregenitali. E come temporali d'autunno 
tempeste marine 
mattine in improvviso mutamento uscire dalle soglie del finito disciolti. 

ACERBA CETRA 
Acerba cetra di cerva suona melodie ai noviluni sfogliando semi nelle spirali del passato. Mani intrecciate tra i rami del non ancora lasciate sotto coralli di parole ad aspettare orbite stupite. Doni di sé ritrovi «Noli me» ripetuti all'infinito tra bagliori d'inganni. Consumate mani e lingue siringhe soffiano sotto-pelle desideri alternati e isolati in cieli di nebbie precediamo la pienezza del centro. 
FALSA OPINIONE

Quasi a leccar l'immagine del vero quasi che non immaginassi il detto 
al di là del dire. Basta un nome a falsare un'opinione. Potessi in cima ai miei pensieri ritrovarti desiderio perenne indenne da ascensioni perdute 
da cadute metterti con i giorni ed i voleri in pila senza produrre fila di discendenze tante cime distrutte per-forare il fondo e con-cima-re di scíbala la sola strada conosciuta. 
RISALITE NEL TEMPO 
Un numero infinito di possibili sospesi in fluttuazioni. 
Occhi ipotetici incerti nella plenitudo di solitudine nella nevrosi che torna con proiezione d'inserti 
per scontri fuori dell'io e risalite nel tempo. 
VERIT DIVERSE 
Nebulotica perfusione di voci nel perdurare di immagini 
da dimenticare per correre verso nuove dimensioni dove permutazioni sono ammissioni di verità diverse. 
DOPO 
C'è un dopo anche nel giorno dopo giorno dopo l'amore giorno dopo la morte giorno dopo giorno 
che ritrova domani già scontati, diversi. 
C'è un domani che non ha dopo né mai senonami eseami ha sempre e giorni. 
E prima che tu dica la tua convinzione 
non ci sarà né legge né chi ci prosegua. 
Non porre un dopo è solo amare essere nel presente con assenza di tempo. 
INTER-AZIONI 
Le nuove inter-azioni 
lacerazioni conflitti tesi malintesi lasciati per rituali a diverse dimensioni. 
Per finire con il proprio segreto per la parola non detta per una retta non soffocata per azioni e ancora azioni 
sospese. 
VANEGGIANTE PRESENTE 
Primavera d'atmosfere sonore riproponi questo mutato odore questa melodia: stupore da portare non per gli usati cammini ma per allacci e grida andando insieme nel tutto assente vaneggiante presente. 
GRAVITARE 
Gravitare in un presente dentro misteriose identità perdute ritrovate sottilmente dissolte svanite in contraddizioni sospensioni larvate desideri di una forma chiusa preclusa strada d'ampie aperture. 
MEDUSEE OCCHIATE 
L'altra faccia della presenza 
Saturno dal cristallino inerme 
con anelli a cintura 
dove annegano 
paura 
passioni 
seduzioni pietrificate 
dall'usura delle ore 
da medusee occhiate emerge da distanze remote nell'abbandono di sortilegi. 
L'ABBAGLIO 
L'abbaglio involontario negazione di falsi splendori 
allori è controcanto alla staticità per ritrovare il momento 
del dire che dice l'oblio. 
RIAFFIORARE

Dona la sorte  
inattesa gioia  
porta doni  che forzano  
a tornare.  
Con  senza  fede  
nel fuggito via  

incastro di mille cortecce matite assopite scriventi in sol minore 
il dolore di non rivedere quel colle 
di flag azzurro-celeste negli occhi del ridente indovino un giorno smarrito. 
HO PERSO UNA CANZONE 
Ho perso una canzone per parlare ai fiori 
trovati nello spacco della tua dimensione. Diceva: asserragliare sguardi per non essere colti in discorsi sottesi. Tracce ritrovate urgenze celate ellissi volute per correre a parole e brancolare con gole aperte, sole ombre d'un canto 
FEBBRE DI ANNIENTAMENTO 
Il rosso nuovo ha colore di febbre, muove ebbrezze di brividi consuma l'ormai inutile intorno accende luci nel precario tempo che ci separa. E ancora ora dimenticata ti ritrovo intatta, rotta solo dal filo attorto a nuovi abbandoni. 
Via il chiuso sofferto inter-azioni 
celate dietro bende di stucchi. 
Oggi il canto è calato a condividere 
la febbre del tre volte vissuto. 
Oggi il parlare confonde 
voci e lesioni 
ulcerazioni profonde 
affanni d'incerti futuri. 
E affondano passati passi nel presente 
riflessi in oscuri crittogrammi 
portati per frazioni di stessi cammini 
a rompere l'andare. 
Ê LA SOLA RAGIONE 
Ê la sola ragione ingloba soli transita in improvvisi calici di canto 
e di fleurir ivre questo turbato guardare intanto passa dal gioco al riso a mani che incurvano ricami di selle per lunghe corse. 
Di là i ritorni con voce stentata e il volo nel chiuso di fuoco e il riso sepolto tolto all'impetuoso presente. 
CELLULE GRIGIE 
Riannodare reti di cellule grigie a sensazioni transeunti perduto in vene smunte il trasparente fluido ondulatorio. 
Riavvicinate lontananze in cross-correspondences per toccare il dire il detto … vieni a vedere il letto illuminato di noi le frange di interferenze previste sviste d'intensità. 
Schemi specchi lenti e granuli d'argento in emersione con ottica ravvicinata là dove latenti percussioni balzano da uno stato r = rimozione a uno stato s = sensazione fra nubi di probabilità fascicolate e alate sospensioni. 
SENTIRE

Sentire che ti libri cercando dimensioni dentro le quali perderti. 
Ho desideri nuovi interfogliature dove è annullato il passato. 
CHIMERA MAI TROVATA 
Quest'ecumene non ha un luogo di morbidi verdi che reprimano dolori accarezzino desideri e poi deflettano in sonniloqui lievi da poeti alchimie pensieri desueti adorazione del gioire. Ha giochi di colli decomposti azioni-verità chimera mai trovata. 
ACERO 
Il conato dei desideri sorprende anche l'acero solitario lontano con lesione profonda, versa pensieri verdi e salive in forme nuove vegetali, là dove esseri aprocti succhiano umori gonfiano la scorza a inverare l'antropogonia presente anche nel verde dei rami lontani. 
TEMPI LUNGHI 
E potrai vedere dello sguardo il lamento cogliere la ferita di millenni e tramontare con il mio tramonto. 
Saranno tempi lunghi desideri capovolti orme di mura ma non battiti incerti non frutti che spaccano le loro bucce prima del finire. 
CANCELLI ELEUSINI 
Nulla di muto se non dopo urlato il tuo dentro rovesciato il sentire sentirsi udito rientrare ai cancelli eleusini dell'élan vital. Nei giardini aperti ero Demetra o Core andavo lungo il temenos sin che l'iniziazione spiga e farina d'orzo acqua e menta ti dissetasse all'urlo supremo. 
PREMERE L'INCERTO 
Premere l'incerto che porta cadenze 
remote cogliere il fuoco dell'edonistico andare cunicolo dilemma embrice che tramuta gemmate di colore eriche su colline emerse 
a straniamento 
di finale abbandono.

IN VOLUTE DIVERSE 
Per azioni isolate 
e catene significate procediamo 
incitati dal coincidere di simboli 
a guardare in occhi di luoghi 
a riflettere in 
specchi di finzioni. 
Ci si dice se vogliamo 
si gioca in volute diverse 
e allora giochiamo. 
RITORNI NON VOLUTI

Ritorni non voluti il proporsi di sempre annulla demenza di vita non goduta vissuta lontano dal tattile andare immersi fantasmi di un bianco alto nei dedali che domani crolleranno. 
INVERARE Nell'incerto presente 
il contatto che lega a dimensioni uguali, fraintese in aporie sospese, sfiora mimesi 
di consuetudini di sguardi a ritroso di immagini emerse a cifrario di ritmi divaricati di canti tornati ad inverare. 
FILO DI FILI 
Voglio il tuo emunto incandescente filo di fili 
che corrono le vene.

LACERTI D'INCERTEZZE 
Dove fessure e vuoti lasciano diaspore rapprese di eterno hai dato contorni a lacerti d'incertezze 
fondo perforatore
sublime epicentro
di luoghi prenatali.

UN ASTRO DA DIMENTICARE 
Uno stigma efferente ha eluso la noia e la finzione, l'amore scivola circoscritto un intorno e il circostante è insieme un astro da dimenticare. 
ROVESCIARSI D'IMMAGINI 
Ho sentito una grandine d'avorio rovesciarsi per un solo grido. 
IL GIOCO Ê LÁ 
Il gioco è lì fra le ruote del pianeta sul satellite occhio porta all'urto intermittente nell'epicedio di sempre. 
GRADINI 
Risalire i gradini delle ore per divagare in alternate lontananze genuflesso il volere fino all'inverminire. Poi il ritorno rinonalia da affanno con cadenze nuove. E per luoghi, gradini giuochi-fuochi stanze del ritrovarsi con te e non te in proiezioni di vissuti scendere, risalire e ritrovare il tempo. 
CORRIDOI DI PROFUMI 
Similitudini di realtà e brividi che percorrono l'astro nel tentativo di sottile ritrovo portano il tempo nuovo d'abbrivi verticali. E i corridoi di profumi lumi all'impallidire sono incise sequenze del cantarsi dentro. 
E VIA LA STABILIT

E via la stabilità per l'instabile per cercarsi fino nello spessore dove sfumi coi giorni e ritorni coi giorni rannuvolato dai se nel pomeriggio scuro-estivo. 
AVVENTO A NUOVE FORME 
Nel profondo ninfale sapore vagheggiato 
per soglie per grandini ritrovo cammini aperti all'andare sonnolento dello spento spettro della notte. E tu, mattina ritrovata, liaison di sogni e realtà mediatrice d'inganni tu continuo dipani stupore avvento a nuove forme. 
PONTE 
Nel limo verde la solarità sfiora melme superfici composte di sovrapposte età. 
Se la lanugine si apre al tonfo remoto il gracidare immerge nello stupore intorno a ritrovare il giorno di un medesimo cammino materiato di suoni, di richiami. Ami anche tu i tuoi rami abbandonare per congiungerli tra silenzi e sussulti e niente può fermarne il ritorno alla solarità che sfiora melme età, spessori in verdi liquori a rinverdire il giorno l'attimo del tuo svanire, del mio. 
EBBREZZE APERTE 
Non vedo gli occhi delle nubi né l'infoltire dei desideri non la tenerezza del verde. Dov'è l'andare per raggiunte chiarezze del mio forse? 
Dov'è il passo che preme a nuove incertezze ebbrezze aperte a chi può staccarsi e farsi cantore 
del suo canto? 
GIOCO SINUOSO 
Verifica al sorriso gioco sinuoso alterno di circostanze nel divaricarsi 
a immagine intatti nella scorza. 
VELLO STRAPPATO 
L'opzione del sentire l'immediatezza del guardare: turni e riprese 
interruzioni nel dirsi fusi ascese frasi sospese refusi occasioni perdute nel negarsi 
intrecciando battute sul rigo usato di un vivere obliando. Poi lasciare tempo e luogo vello strappato nel movimento del riflettersi. 
ASPETTANDO 
E sento venir da lontano e accuso il tuo arrivare 
Férmati all'apice puoi scivolare 
ormai sei perduto dov'è il parlare anoetico? Taci aspettando.
