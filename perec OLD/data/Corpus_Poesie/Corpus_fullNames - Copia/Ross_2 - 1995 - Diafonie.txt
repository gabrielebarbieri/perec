
A esteriori un poco
predaci percorrenze conducono ora più che
carboni sfrigolanti o un tessuto inciso in verticale ma non
gravemente una prima inversione, una fattezza
poi esigua fino al quasi
soffocare e, se caso, l’oscillante
profondo e
una diffrazione, un immobile
fiato e, nel folto, il profilo, lo strato
non più tangibile.


Cieco e vorace
lo sfondo ma opportuna
un’irruzione quantunque
incauta per cui si può
sussultare, essere
rigidi, guardarsi
da piogge perfide o altro
intrigo, indugiare
o avanzare fra depositi
sino a una temibile prossima
nebulizzazione.


Un tappeto accoglie
ipotesi, negazioni, affanni
tornati, è l’ultimo aggancio prima del tuffo
nell’oscuro spazioso, nel giorno del foro
che aspira; e di nuovo la sola
caligine e una morsa
o altro che stringe
ascelle, una gola
e le gote non più simili
al colore del minio.


Nell’area non metanifera semmai
odorifera forse uno scompenso
e nello stacco un’impulsione, vanno
azionati segnali, superati
drappi, poi il sotterraneo
limpido e perforato, le spiegazioni: tornò
a sedere da sola, o: lo sguardo
è autentico.


Meno ricettiva un’ubicazione
ma in tale diminuzione può
prevalere un circuito
interinale o grafo
o a una stasi un presagibile
scioglimento o perdita
di suono sfuggito a tersi e snodabili
annessi e, nella collisione, una bavetta, un diaframma
corallino e che sbietta.


Un’esitazione per cui
della luce può insinuandosi essere a minute
onde distribuita o nella diversione
contrarsi o come in dispnea
vibrare, discontinua
per lo più, isolata
salvo qualche intrusione o discesa
talora sospesa, ripresa, finibile.


Moti continui di acque occultano
edere anomale, un ballatoio a picco
sulla città, una busta
con schema e addizione, un miscuglio
di regoli, squadri e sgarzini
e quanto sembra appartenere a un cortile
contiguo cioè volteggi di utensile sul fruibile
cuoio, una ridda, infissi
circa difformi.


Da un’inclinazione o argini
una stratta, una distanza solo indicativa e dire di essi
sono ingombranti, sono
oggetto di leggera
apprensione o: di tali immagini difettose
nel retro, un’exeresi, si parla
di spume, di frattali o anche
un incavo, non lo si liscia tornisce polisce, non proietta
miscele, è ondulato, più affusolato il limite dove
passeranno o si stabiliranno agenti
nocivi, basta una superficie
con invisibili dimore.


Vedere davanti a sé
un coagulo comparso
da una roggia o come
un estratto di nera
sostanza può accadere a più
riprese specie
in frangenti non proprio
vuoti di senso
o di persone munite
di sacca.





Da quale interrato, teca
o plico affiorano o scivolano
ritagli di cui si constata
il numero, la misura ineguale,
la facile mobilità oppure
una lamella, una superficie
cesellata e frondosa, pupille
appuntite, un contorno
separato, un ravvolgimento,
uno spicchio nodulato.


Se graffi, gonfiori
si producono a contatto di punte
e vapori ledono polsi o incidono
effigi crociate di cui si dirà
si eclisseranno e torsioni rivelano
membrane segnate da lievi
sporgenze riflette in un fianco
un foglio di ottone, è impuro
per piegature, per imbratti.


Dove si incontrano una guancia
o un rigonfio: giunge quasi
alla bocca il margine, non ai lobi, un estremo
è prescelto, sottoposto
a pressione, è circondato, si increspa una carta
di supporto, è rialzata, si sottrae nel cumulo
una pinza, si divaricano
le asole, i foderi.


In interni non toccati
da passaggi di sabbie o in atrii
lucidi, relegati si allontana
forse, è preso in giunzioni o diverge
un crine o è trattenuta in zone
inferiori una gala, è rigettata o anche
si allenta un accostamento, una spinta in ostacoli
opachi o in involucri ripuliti
e appiattiti o presso un’asta
la quale vibra, è tolta.


Dove sono riposti
veli, cinti, una catenella, difesi
da umidi, da sdruci si propaga
a volte, si riduce uno strofinio
o una macchia, è un luogo
di refoli e gibbi, di linguette, si considera
altrove uno slargo, una patina
o tracce di ampolla o a un rimbocco
punti, un rossore.


Una parete può essere
indagata, circuita, eventualmente
memorizzata prima che giungano lime
efficaci nel sopprimere
sempre dei motivi
floreali senza che si sollevino
nuvole che sfuggono e minacciano
mucose pensate
spugnose.




Supponibili le quadrettature orizzontali a rombi 
e a spiga, i flutti incongrui, l’apparecchio angoloso,
inoltre un frangibile implicarsi: in flange, sfiati,
piccoli o finti echi, frizioni, minime sconnessioni.

doppler



Fili invisi e sensori
sono agganciati con precauzione
in modo da non scomporre
o scalfire capelli sempre
più reattivi e un doppler
registra fiotti e fragori
come di scoppio e tutto
ciò è consueto, è un’innocua
transitoria convulsione.


Una bocca pronuncia
un nome lo ripete attende
l’indomani per meglio
modularlo quasi lo scandisce
a sorpresa da torri o scantinati
lo articola con segreta
inflessione sinché fuori
perviene un giorno più che
voce un surrogato di essa
e stupore impulsi abiti gettati
via e molto è insensibile
impallidisce ammutolisce.


Autonomamente ci si divincola: in scomparti bene
organizzati con intensità o languidamente
spiati e
per una congettura ricadendo
da spigoli frequenti verso
il dannoso integrale
abbandono e lo sfrenato
sgomento che una o due
ore dopo nuovamente fa
sobbalzare invocare
dissetanti subito
approntati e crea
persuasioni e diffidenze che analisi
e resoconti se non debolmente
riescono a fugare.


La reazione è
addentrarsi in alloggi rugosi
e credere che lanugini e cartilagini ivi
confluite non si trasmettano
a uno sconosciuto che da un po’ obietta, deglutisce
e retrocedendo si contorce, servono 
asciugamani e frasi
veementi per giungere alla calma
ma anche per chiedere di uscirsene.


Specialisti forgiano sotto
tende gengive affilate: ondeggiano
con bastoni anche piume
bianche (una cella ne è
ripiena: tolte da nicchie maniche dispense
sono ammirate, incitate, tenute
strette). Una sagoma si fa
di fronte a cause molto indistinte 
perturbabile renitente estenuata.


Flussi cospicui causano
buche in gruppi di vegetali
sinuosi. E si fanno
delle prove: stabilire
se un terreno sopporti
una compressione dove
il caldo meno intenso 
corrode meno; e un involto 
nel frattempo è un airone o un ibis. Nei paraggi
delle nuche sono rimaste contuse.


Se una cleptomane si getta
nel sonno dai tufi la frenano
in basso manufatti residui e cordami;
e animali e passanti sono
presi da grande meraviglia
mentre i gesti, separati, vagano
fra pseudo garitte. Analogamente
se la vista dell’altro occhio era già nulla
se l’udito dell’altro orecchio era già nullo
cellule a blocchi o singole
illazioni e frenesie vengono
sine die agitate scomposte disseminate
su sterrati non casualmente
manomessi cui si conta di accedere. L’intemperanza
sarà prioritaria.


Protetto un appartamento
sembrerà da tendami
molteplici e difficoltosamente
oltrepassabili mentre mocassini 
o un baule dei cui bordi si precisa
sono fatti con scatole di trancio
di cetaceo ostruiranno forse
fessure o intere
aperture così da opporsi
a istanze o richiami che dovessero
manifestarsi tanto nel buio compatto
quanto nella luce smagliante.


Arie entrano da imbocchi
e con esse intrecci e filamenti 
fra cui idrometri fissi 
su lamine e su pori 
che abradono mani, candide
caviglie o una fronte
senza nastro che la avvolga
e la distingua nell’obliquo



Perché tutto questo
garbo? Addetti sbucati dal nulla esigono
un colloquio. E risse
avviate in cinematografi sembrano
differite. Ma qualcuno inveisce. Come con gomme
antisepsi: una domanda
udita e precipua, un grumo fatto
con cera, una distesa
o reg. Intenzioni sulla composizione di merci ricevono
formulazioni pervicaci.


Seppure in ambiente solido; il facsimile
di un camerino; fra casse
inservibili e per questo
distrutte; delle frequenze
che si vogliono pare eludere
o impigliare; un interrogativo
sciolto solo in un secondo
tempo; una proroga; una suppletiva
dose di agitazione.


Dimezzato e messo
su una pietra un glomo
è con o senza avidità
consumato, trasformato in mera
suddivisione: dentro
un ruvido ingente ossia
una singola disposizione, una sfera, un aggregato
sgargiante.


Estraibili una lama
mozza, una graffa. Altre
chiazze intanto si sono allungate, smembrate
o rifatte: un pavimento
con orecchie, un cespuglio
deliberatamente invaso. La probabile
sospensione è per dopo.


Molto, molto
adatto a raschiature
preliminari è un disco
di feltro avvitabile sino
a esaurimento o un altro
disco più duro che agisce
unitamente a solventi.
Migliore è l’acido sparso
con attenzione, non deve
raggiungere la pelle
poiché ipso facto
la ustionerebbe.


Iugulatoriamente; tra sigle
infide; un tondo insolito (c’entrano
cerchi decapati); degli steli
ritti o rosi; un preparato
misterioso; un tratteggio
intercambiabile; una frantumazione
plurima; una ghiera; dei fenomeni
ricorrenti (adiacenza, disgiunzione).


Filtri listati e al tatto
pungenti, un polverizzatore, pastiglie
solubili e guanti monouso sono
allogati ciascuno in appositi
comparti perché siano subito
individuati e soprattutto perché
non diano a chi è ospite
la negativa sensazione del più
ostinato dissesto.


Usualmente o con foga
un parametro o abitacolo
vischioso incorpora
o asporta soggetti
riluttanti e cela
freghi e additivi
copiosi e dopo
trazioni o pericoli
estromette in tracciati
dislocati e insidiati
da particelle.


nel vacuo del sole



E’ una lastra capovolta; e opinioni
espresse nonostante avvisi
di continuo si dilatassero in prossimità
di tronchi stretti da strisce
di acciaio e insieme un notturno
puma e i suoi
frammenti e un assetto che riemerge troppo
velocemente non si dissolvono a breve
termine nel vacuo del sole.





Nessuna oscillazione se non
per asserire che è l’alba mentre
in precedenza si era detto ora scendiamo
con slittamento immersione nell’unica
forra o:
acque rigano
normalmente un lavabo, qualche
osservazione su una cerniera danneggiata, sul tagliuzzarsi,
sul dileguarsi tra i box.


Solo se il pomeriggio è sgusciante
si può ripassare fra medesime
transenne girevoli e notare questa
volta una libellula
di balsa, fesa
o del lombo su ganci o percepire
profumi non facilmente
decifrabili o affermazioni quali
vivo in un frastuono di betoniere a tempo illimitato.


Non struggente né alato
un principio atto
a volgere, torcere, del caso
sneghittire sommuove verso
getti duttili e rauchi, alimenta vive
forme di inquietudine, lambisce
svasi o un impasto per effetto
serale nitido
e granulato, si spinge in spessori
velati, parzialmente
o del tutto si sfila.


Su embrici che l’ombra vasta
nasconde un assillo è in apparenza
circoscrivibile sinché una folata
o microbi sopraggiungono 
e un suolo da consistente diviene
instabile originando
insiemi di fauci e veleni
che inducono a contatti o fughe
interrotte da cenni che invitano
a ritenere che non siano questi
i sintomi di una progredita occlusione.


Funi doppie, diluenti
e una barriera fuori, uno strepito
deplorevole, un globo
non errante vago sospiratore
non gelido, manopole o un adesivo
addentato è come se
dibattendosi estesamente 
si scindessero presso una chiusa
e le sue floride rapide
ventose.


Il dorso sbilanciato
e una mantiglia o anca
che si getta su un’effe
mentre un ignoto genera
e sorregge un trapezio rosa
astratto e colletti sfiorati
da occhiali si frammettono
a intervalli dopo di che subentrano
loro sgabelli e forcelle divelte.


A estensive fluttuazioni
di perimetri dove si agglomerano
una lince con chioma, un multiplo
istigare affacciarsi
escludere, dei rapaci
folleggianti e
incroci, appoggi, fragili
adesioni o a sensibili
vaporizzazioni sarà forse
imputabile questo suasivo
pertinace scompiglio.


Turbolenze subdole 
rasentano massi farinosi 
e si addensano se stoffe
assumono nottetempo fogge
truci e visi di altri
transitano fra condotti
e con essi un livido
sleale, una brezza
carente poiché respinta
in cunicoli e: un furto seguito
da offese, un’esplicita collusione.


L’impatto è imminente, è utile
predisporsi, tendersi e massimamente
indurirsi, scrutare
fra cuspidi e grate o, potendo, infilarsi
in qualcuno di questi angiporti perché 
un’aiuola o brughiera sia
con modi vellutati o vespigni
localizzata, esaminata, senza
commento abbandonata.


Metalli spruzzati o sfregati
e spatole ampie e cunei
non adattabili e cordini decisamente
annodati o un set
di capsule di cui
una verde smeraldo, una glauca, una scarlatta
e un caseggiato senza più gridi
e un elenco senza più
nomi possono oggi
confondersi o involarsi.





