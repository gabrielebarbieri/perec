

POETA SÌ 
Via la scissione 
del precedente e del conseguente via la mera astrazione. Lo scomporre e ricomporre se stessi forse è già fusione. 
Cosí vivo in anteprima 
il germe di un piccolo assoluto. Sono embrione e seme vittima e testimone muto. Poeta: sí. Poeta che vi chiede aiuto. 

MANIBUS DATE LILIA PLENIS 
Avevi già capito legando il filo 
a un discorso sospeso. Senza legami nel sentire senza dopo o domani. Ripeteremo insieme questo rito, solo per gioire. E nell'attesa resteranno intatti i fiori del tuo dire. 
Eran parole sicure e brevi, note che tenevi in serbo solo per quell'ora. 

OBLIO 
Il gutturale chiamare è porger mano all'inesaurito. 
Al nolens volens del postulato dove amore 
e dolore sono ampolle al contenere i tuoi domani. 
 
IMMOBILIT 
Scopo e movente sono spesso uguali, principio e fine son la stessa cosa, se in noi riposa un pensiero 
da pensare. 
 
ORE ROTUNDO 
Tu puro d'ogni colpa 
vieni a me da questo mondo d'angosce. 
Cerchi certezze alle tempeste nel rifugio protetto dalla forza del grande malato. 
Fuggono i giorni, la vita, ma il tempo concederà a te ciò che mi ha negato. 
Non eserciti, né tesori ti lascerò, ma amici che amino il tuo parlare da me tanto amato. 

A LUI 
Hai traversato il viale dell'impallidire verso il mio giardino intrecciando le anella del mio crine con fiori, ricordi e forse i tuoi domani. 
Ho legato i giorni intorno a un lume riscoprendo il nume che brilla sui diversi piani. 
Hai inciso i frutti e bevuto ai rami che dal fiume diramano acque lustrali sorvolando come laridi i mali. 
Ho combattuto con fiero crine disperdendo i dolori in rime tra il regno dell'oblio 
del dopo, del domani. 
Mentre le stelle segnavano i destini, come quel giorno quando t'incontrai. Amantes amentes, ho scritto nella mente e gli avi e i fati ci furono benigni. 

a M.M. 
DESIDERIO 
Desiderio di essere in tutto e dappertutto, quasi che il disnovarsi 
degli eventi sia congiunto a nuovi incantamenti. E lì, solo nel momento dell'attesa 
vivi la vita in un frammento frangia, copula, fusione con ioni in alternanze 
di vittorie o rese. 
Consummatum est. 

O QUAM CITO TRANSIT GLORIA MUNDI
Amico mio, la gloria
segue la virtù come un'ombra,
senza mutare abitudini o giorni.
Honos alit artes. 
E sognerai queste ore felici.
Poi, tutti andranno via.
La morte tenderà la mano.
No, non potrò rubarti
ciò che non possiedi.
Era già deciso che non fosse tua
la vita, ingannevole e vano dono.
L'accettasti ignaro del filo
da mozzare. 

LA VITA NON È BREVE
La vita non è breve se per amici abbiamo il volo nel sapere la nostalgia del vero. 
E insieme disparire solo un momento, per ritornare senza il tormento della scissione nell'evento che giustifichi il vivere, il pensare, e 
nell'abbandono del tempo, nello spazio alternato, nei segmenti di luce, ritrovare il percorso. 

ORAMA 
Nell'orama trema l'apparizione del tempo smarrito. 
Ed è l'intraducibile richiamo 
tuturiraa 
l'equivalente del guardar lontano. 

AI VASI VUOTI 
Vasa vacua sunt bene sonantia 
e vanno innanzi con trionfi e fiori vasi dai facili onori. 
Noi fragili vasi di vetro ricolmi d'oro fino, di fichi, di vino, siamo i remoti figli dell'ignoto. 
E abbiamo un motto, un voto: amore, fede, oblio. 

OMINA SUNT ALIQUID 
C'è qualcosa di vero nei presagi. Ti ho sentita vicina questa notte, quasi in una consuetudine antica, 
amica mia, morte. 
Poi la quiete del sonno. 
Prima di salpare mi sarà concesso di firmare con Cicerone un motto: 
Nemo igitur vir magnus 
sine aliquo afflatu divino umquam fuit. 

HODIE MIHI CRAS TIBI 
Monostatos commenterai soltanto la follia sublime dell'attimo d'Amore delle nostre rime. 
Se il domani è per credere se l'oggi t'inganna sempre. 
Se l'amore è fecondo di miele e di fiele
se la sua realtà è illusione,
l'amicizia è come il mare
unisce i luoghi che separa.

Heu, heu, omnia vincit amor
e tu ti sei piegato all'amore.