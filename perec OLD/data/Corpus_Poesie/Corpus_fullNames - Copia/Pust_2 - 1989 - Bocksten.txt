

Se potessi scegliere un gesto, un luogo e un'ora, 
l'ora sarebbe una sera d'aria tesa 
e il luogo sarebbe un luogo come tanti: una baracca in curva, 
una pausa appena accennata di qualcosa, calda bassa e fumosa, 
dove seduto a un tavolo, toccando una spalla, una 
mano o un bicchiere, prenderei tempo prima di alzarmi 
a seguire qualche sconosciuto fuori. 



E poi qualcuno va, tutto è più vuoto. 
Se ci ritroveremo, sarà per non conoscerci, diversi 
nei millenni, nella storia 
faticosa di tutti; e intanto arretrano 
i ghiacciai, s'inghiotte il mare 
lo stretto, ed il passaggio 
è già troppo profondo, impronunciabile, 
sepolto nel passato il tuo viaggio. Se ci ritroveremo 
non ci sarà memoria per me, insetto, 
per te, fatto farfalla tropicale. 
D'altra parte, lo sai, non ci vedremo 
più. Nessun colombo verrà, nessuna pista a ricucire 
lo strappo, la deriva 
di morte. 


L'impaccio è il ghiaietto che scricchiola e il sole 
troppo bianco sopra statue 
di marmo, vetri rotti e ristagni 
dell' acqua per i fiori. Rumore di frenate e qualche 
tonfo lontano, dai binari: scaricheranno garofani. 
Ma il resto è accuratamente predisposto: 
silenziatori, sorrisi felpati. Anche le cravatte 
cadono giù con la perfezione di una diga, 
di un muro sotterraneo. 

 
Quello che viene dopo è un vecchio rito per la 
cancellazione, un esorcismo 
che comincia dai vestiti 
e termina col fuoco. Le cinture 
smangiate, le dentiere e gli altri arnesi inutili: 
nei sacchi per rifiuti. 
Ferri, armadietti e ricordi ingombranti vanno sul 
camion ogni primo giovedì. 



Donne piangono su poesie che non leggono ricordando 
le strade, il sole, e bambini gridare; 
piangono senza sapere, di se stesse, del tempo; 
lontano muggiscono i treni, un bosco incombe, uomini 
imbarazzati guardano a lungo nel vento. 

 
Fuori dal cerchio 
le cose hanno continuato a turbinare dirette verso lo 
scarico. 
All'interno come boe le parole conservarono tracce. 
Poi la carta si sfa, stinge il bluastro dei segni, 
raggrumandosi a macchia, e prima ancora 
il Senso ha raccolto i suoi stracci, ha detto è 
tardi, buonanotte a tutti. Ha chiuso baracca e se n'è 
andato. 


Per una lettera che viene dall'Australia 
Non è una mosca che ronza, sono fogli, i fogli 
stropicciati di velina; 
non è primavera, insetti, solo carta, la carta su cui 
ti scrivo, 
il febbraio ballerino. 




E c'era solo acqua, e riquadri di terra: acqua 
piatta, solo a tratti increspata da lontanissimi 
miti, avventure, 
e terra scura, crosta 
profonda, dura, 
con sotto qualcosa pulsante, forse maleodorante, 
forse no. 
Alcuni hanno scelto il mare, il suo rollio. Altri 
coltivano segale, radici, 
e danzano la notte attorno ai fuochi. lo scavo, 
scavo, non so perché. 




Eccola qui, franosa nel suo estremo, 
volta al mare, 
la terra. 




Chi sei? Che importa, sono, poiché sogni. Allora si 
alzò il paesaggio, si mossero le nuvole. Alberi e 
montagne vennero, deserti. 
Iniziò il viaggio. 



So solo che nei boschi, dove straripano i torrenti, 	 
l'acqua si ferma in fossi, lascia fango 
e vorticare d'insetti. 



Le formiche salgono ordinate dai tubi dell' acqua dei 
condotti; l'enigma è là sotto brulicante di zampe, di 
vermi, di bave. 



Il luogo: una torbiera, 
una palude boscosa, e poco lontano il mare. Qui 
ritorna 
fra nuovi alberi uguali, le ossa bianche intatte, e 
il suo messaggio 
sulla tunica scura: 
il rosso dei capelli, guizzo di scoiattolo, e tre 
pioli nel petto. 




Eccole qui le ossa, biancheggianti, e il senso 
ischeletrito 
della vita: e della storia 
e tutta la sua corte 
di omicidi e cateteri, stampelle. 



Ti presterò una voce per il buio una mano per i tre 
pioli 
nel tuo petto. 



Sentieri additano il bosco luce piove 
tra squarci di fogliame: tu sepolto 
ascolti la marcia umida degli alci, 
il bramire dei cervi. 


 
Nessuno riposerà alle betulle, accosterà la tua 
macchia. Non è uno specchio 
ridente di ninfee 
ma un pozzo fangoso il putridume che resta 
di uno sconvolto passato. 




Bocksten, uomo di terra, 
ossuto resto reso dal carbone, dal groviglio dei 
secoli riemerso, caso, muta protesta, accusa, vita 
inchiavardata nel fango. 



Eccomi qua nel buio ed è lontano 
il trotto dei cavalli, il passaggio 
di corpi e luci e sagome sull' acqua. Lontano il 
fuoco, le voci. 
Eccomi nella torba. 
O forse dovrei dire che io sono il lontano 
trottare dei cavalli, io il passaggio 
di umani nella neve, di barche traballanti sulle 
onde. Ciò che resta del fuoco, delle voci. 
Goccia nella caverna, muschio 
sopra la roccia. Traccia, graffito, 
immagine slavata. 



Altri incontro nel bosco, 
orbite vuote, fisse, 
mani scarne, resti scomposti o rotti, metacarpi di 
ignoti, tibie 
vaganti per cunicoli terrosi, polle d'azoto chiuse 
tra macigni . 
Li immagino 
strisciare lungo bave di lumache, spiare dalle tane 
delle talpe, picchiando inascoltati 
verso l'alto la terra, 
gridando 
Anche noi, anche noi 
siamo stati, sapevamo il sole,
ridevamo correndo. 


 

Le rovine del bosco i loro templi, le pietre di muri 
scomparsi inghiottite dal muschio. 
Per queste strade selciate passavano i tempi 
zoppicando sotto il peso degli anni. 



Mi portarono qui 
con mille ragioni o per un disguido, digrignando 
denti e recitando preghiere. 
Tollero la certezza del non ritorno, usarono pioli 
aguzzi e scongiuri, 
e profonda melma. 
Probabilmente urlai prima di cadere. 



Erano ali a sbattere fra i pini? 
Ricordo solo un rovescio di sole, una luce spiovente, 
e il silenzio boschivo, in attesa di passi. 
E la certezza di quel cammino, 
di quel pieno sentiero terroso, 
e la tranquilla turbolenza del sangue. Fossero pure 
ali: sprofondavo 
in una terra morbida, fangosa. 



Ti penso meglio se piove: per via forse di quel tuo 
cielo cinereo 
che affiora sul mare come un isolotto slavato, 
sfumatura appena più aerea 
del grigio dell'acqua. 



L'acqua scende dal buio delle sorgenti, s'inoltra 
nella nebbia, trova il corso. Stringono gli argini, i 
ponti: 
l'acqua scorre 
da scuro a scuro, tempo luccicante. 



Se il senso è questo allora tutto ha un senso, lo 
dice l'acqua che scivola tranquilla 
e i rami rotti che trascina il fiume 
e il fango in cui si macerano i detriti. Se il senso 
è questo ogni dolore è vano, lo strazio vuoto ritorna 
alla terra. 
Se il senso è questo la vita è accettabile. 


No che non hai capito, 
e il senso non è questo. Dunque dov' è, non certo 
nelle parole scritte: forse in quelle da dire? 
O forse sul limitare, 
quando si crede possibile un altrove, nell' ora della 
boscaglia, 
del ritornare 
con se stessi, per non morire. 


Per anni frugammo le pietre, raccogliendo indizi. 
E i sentieri dei boschi? L'abbandono delle case 
diroccate? 
Argini, casse d'orologi, fotografie stinte, tutto un 
bisogno di parola, insoddisfatto. La terra dei padri, 
la sfuggente 
mano callosa del mondo. Una promessa di senso 
polveroso fra i rottami. 
Ma i padri sono morti, non ha voce il passato, o ha 
voce incomprensibile al presente. 



Ma il mondo è tutto qui, un corpo e la sua storia, 
speranze, desideri, 
e tre pioli che premono fuori; cose uguali per tutti, 
come vedi. 



 
Stridono le ossa? Ma non è che un assaggio il 
clangore dei denti, una nota il sobbalzo delle orbite 
scure. 
Hai frugato nel fango: 
e il discorso troncato riprende, 
nessuno può cancellare niente, solo se stesso. 



Di chi questi tre pioli e in quale petto questo 
incedere d'odio? 
Ah Bocksten, voce del tempo, vengono armati a 
schiere, calpestando, disperdendo i detriti. 


Cosa vuoi che ti dica? Lo strazio non è poi così 
vuoto, e non torna, 
lo strazio si perde, è lo spazio del buio, la smorfia 
infoibata nel tempo. 
E poi? E poi sono ferite, impiccagioni, scuri, 
rostri, roghi, bandiere, cazzi tesi. 
O magari orazioni, recitativi, luminarie, e sotto due 
che ti sgozzano in silenzio. Prendiamo un' altra 
parola. 





Taccio da tanto tempo che la terra è carbone, 
la tomba muta in torba; se ora parlo sei tu che 
m'inventi parlare, 
ma se non sai
io non so cosa dire. 



Assassino, carnefice, stregone, 
o sacrificio agli dèi del granito e dei ghiacci, 
o forse ladro di donne, sospetto demonio, 
ribelle o reietto sulle piste del nord:
ho deciso per te la snellezza del viandante 
ucciso per un motivo. 


Nuvole, poi bagliori, temporali: ma c'è sempre 
qualcuno tiepido, solatio, 
a suggerire cortese che il maltempo è solo tuo, tue 
depressioni, frane, 
tuo anche il freddo 
(Avresti potuto difenderti, dicono sempre, accusatori 
gentili, 
quelli che comunque condannano) . 




Fossi stato un artigiano del legno avrei scolpito un 
dragone terribile. 
E alcuni avrebbero detto «questo drago non si è mai 
visto sulla terra e sul mare, è un'ingiuria, un 
insulto, una bestemmia, porti dentro di te un lago di 
vermi». 
E altri, offesi, «artigiano 
la tua arte non diverte ma angoscia, esagera ciò che 
esiste ma è minore 
di quello che tu ci mostri con l'inganno». 
Fossi stato un artigiano del legno sareste stati 
comunque implacabili. 




Sale su, aggalla in un risucchio lento, 
il gorgo abbagliante che preme, si espande, strascina 
un ricordo di caverna, 
odore di muschio profondo, 
dolore sordo, rimbombo 
di tempi immutabili, eco di piombi, catene, 
ferraglie, 
è il mostro della stiva che sale sulla plancia, 
l'urlo che nasce in pancia e vuole uscire. 



Con i denti e gli artigli costruiremo una nave 
grandissima, la riempiremo di tutto il vuoto, 
di artigli, denti, idiozie, draghi, serpenti, 
sarà la nave del vuoto, verrà presa,da un gorgo. E 
sopra ci metteremo un'isola di granito, 
e le fessure della roccia le riempiremo di ghiaccio. 



Sono il catrame, le materie oleose, sono l'acido 
acetico in potenza. Sono torba, una terra 
rinsecchita, un passato nerastro da infiammare. Sono 
l'onda salmastra solamente movimento minuscolo del 
mare. 



La mia gente è di un popolo che parte, non lascia 
tracce o resti dentro il tempo degli altri. Solo, su 
certi massi, 
paure,animali, barche, 
il poco che abbiamo avuto. Fatti nostri. 
Poi un giorno un cane abbaia, tamburi e chiodi 
battono all' orizzonte: torna il male, 
rinserra, forza il vento, s'allontana 
la vela. 




Ci imbarcheranno all'alba, con il vento e l'alta 
solitudine dei corvi. «Sono morti da stolti, come 
vissero. 
Non sono mai esistiti». 
A quell' ora le correnti sono fili di ghiaccio, lame 
che portano lontano, 
verso un naufragio, un'illusione di terra, o una 
lunga, disperata scorreria. 


Se ho conosciuto qualcosa 
è stato un profilo di case su qualche montagna,
il suono di poche parole, l'odore di un corpo. 
Il resto era merce di scambio, 
moneta già usata. 

 
 

Qui ho nostalgia delle notti, 
di quando la notte è confine assente, ansia leggera, 
non condizione nera d'inesistenza. 



Non è vero 
che dove finisce il bianco inizia il nero. 
Fra la somma e l'assenza, 
il pieno e il vuoto,
era dolcissimo il campo dei colori. 

 


Il buio è privazione 
di luce, di colore; di speranza totale, che non fa 
male, pesa, 
e non è indifferenza ma assenza 
di rimpianto od attesa; allo scuro svanisce la 
nozione di passato e futuro e resta muto un mutilo 
presente: 
un presente incosciente. 


Oppure il buio è un imbuto in fondo a un alambicco, 
un cigolio di torchio da vinacce, un sentimento 
stretto. 

 

E spesso dormirai con un cadavere. N on sarò lì ma 
immerso 
in acque nere e dense 
o immobile su aguzzi 
picchi a strapiombo un segno, un sasso solo cercando, 
diretto al passo 
dell'uomo, sella stretta 
e forse inesistente. 
O ancora camminerò con te svogliato, assente. Con 
gentilezza 
odioso. 


Conosco notti specchiute, buchi neri. Le voci dal 
parapetto, la tentazione di scendere nei gomitoli del 
nulla, dell'oscuro. 
Entrare, entrare soltanto, per mai uscire. 

 
 



Così si snoda la strada coi suoi spaventi: 
perché il rischio non è nel rischio, il rischio è 
rischiare di perdere il sogno, il senso del 
camminare. 



Le ho inseguite fin qui, renne, alci e martore, per 
incontrare te, temibile orso bianco, appuntamento che 
mi spiega tutto 
questo lungo viaggio tra paludi, 
baracche abbandonate, tracce, tende 
sfatte dalla bufera dell'inverno. 
Le ho seguite fin qui le loro orme 
solo per maledire le tue gengive rosse, 
e il tuo stupido sguardo, e i denti lunghi, 
e allora ti prometto: cercherò di non fuggire, di non 
gridare solo per paura. 
All' acqua scura, al ghiaccio, a questa terra che tra 
poco s'incurva e sparisce, prometto di non accettare 
l'artiglio. 
A te invece, bestiaccia, 
non chiedo nessuna pietà. 



E se il buio fosse di tutti, e servisse a qualcosa 
tastarne gli scalini da basso inferno? 
Se ci fosse qualcuno nelle gallerie parallele? 
Piccoli abitanti dei piani interrati, 
animali verdastri, 
e voi gole bucate, lingue mazze, tribù di perduti, 
se la voce fosse comune, e il gesto giusto? 



E adesso vorresti un nome, definirmi, riseppellirmi 
nella tua realtà. 
Ma le ossa sono ossa, io sono io, 
Ieri non c'ero, 
adesso eccomi qua. 




Quello che è piatto,
e non vuole finire e si prolunga 
nella speranza, senza scopo 
apparente, come il mare 
o certe terre del nord, 
di opachi colori impercettibili: 
chi è passato di qui si sarà perso,
sollevando un sottilissimo nugolo 
di polvere. 
Ma andrà avanti lo stesso, a passi uguali, 
con la sottile felicità di non lasciarsi 
niente alle spalle. 






Lamento di Ulisse dopo il ritorno a Itaca 
Se anche ora, tornato, sono un estraneo ai loro volti 
con i piedi per terra, 
se non scruto più il mare, 
non attendo: 
so che tutto succede a mia insaputa. 
Col piede sposto un cadavere: si alzano mosche, 
ferite, unghie; onde e gabbiani sanno le parole di un 
viaggio interminabile, infinito. 
Ma a volte nella notte telefoni suonano, voci lontane 
raccontano terrore, 
urla di tortura, ingiurie: Europa 
è un corridoio deserto, il mare calmo, dolcemente i 
telefoni 
dicono dicono. 




L'anguilla del Reno 
Adesso sì, sorella, e più di prima, 
se guizzi disperata tra scoli d'atrazina e getti 
d'olio vischioso; 
o se colpisci di coda, estenuata, 
la carezza dell' onda di fosfati che s'annera sulla 
ghiaia della riva 
(la riva, il greto, 
il melmoso sabbione 
frugati dalle torce delle squadre, sfrecciano via 
elicotteri, lampeggiano bluastre le sirene bitonali), 
se adesso persino il Baltico è perduto, circoscritto 
il viaggio 
nell'armilla d'incendi e d'esplosioni, 
e ti rituffi ai relitti, ai tesori del fondo, chiglie 
corrose e catene d'ancoraggio, 
a precipizio per correnti verticali, masse d'acqua 
più fredde, dove scopri il tuo brivido, 
un istinto di nuoto, perché il mare 
è un profumo lontanissimo, il sospetto 
di un sogno interrotto poco prima dell' alba, quanto 
basta alla pinna e al tuo testardo palpito delle 
branchie, per strappare 
un attimo all' asfissia, un'idea di vita 
all' evidenza dei fatti, l'ultima sfida all' ansia, 
un'utopia alla paura di tutti. 




Da un ponte 
C'è un grumo d'allegria nello scorrere dell' acqua, è 
un sacco di coriandoli incagliato fra i sassi, 
una mucca morta, un grosso cane, qualcosa di rosso, 
un urletto di colore dove il torrente fa un salto. 


****04pusterla_autore *V1=autore *V2=altro


Visita notturna

Stai sognando
cratassi, tirabraccia, il drago soffia-naso.
Chissà cosa sognava Anna Brichtova, che stanotte
viene a trovarci con il suo mosaico
di carte colorate: la sua casa
col tetto rosso, gli alberi
nel prato verde, il cielo: e fuori un lager.
Questo è il vero regalo
che ho portato da Praga senza dirtelo.
Era con me sul treno, la mattina
che ho creduto di vivere allinferno: Stoccarda,
o giù di lì, dentro un ronzare
di gente che lavora a non sa cosa 
o per chi, ma lavora, preme tasti,
invia messaggi a ignoti dentro laria.
Solo occhi e dita, solo
un giorno dopo laltro, smisurato
trascorrere di un tempo che non varia, che appartiene
per sempre ad altri,
ad altro che a se stessi, e la paura, lodio
del paria contro il paria, questa rissa
danime perse, nuovi schiavi. Il Grande
Bevitore di Birra, la Donna Occhi nel Vuoto,
Mazinga: i miei compagni di viaggio.

Chissà cosa sognava Anna Brichtova,
e cosa sogni tu, e come vedete
il mondo voi bambini. Lo troverete,
fra i vostri giochi, il gioco che ci salvi?

Noi tutti lo speriamo
guardandovi dormire.





Lalto bosco assediato, il sottopasso,
una discesa di castagne e rottami.
Più in basso, treni merci, palpitavano.
E in mezzo pensa a un fuoco,
gente che brucia stoppie in un mese autunnale,
luce di piombo e felci,
ippocastani. Ma era vita, credo, 
era vita anche questa, di radici
sbilenche, incaprettate,
oppure la durezza di un pignone,
il suo dover girare. Nessuno, pensavamo,
guarderà queste strade come noi.
Salamandre, gatti ciechi, rotaie,
moltissime ricchezze.





Certe case non sono solo case:
relitti affioranti, su scogliere
dove il vento è più implacabile, forte,
e il grido di dolore si confonde
col rumore del mare.
Lo squalo che le sfiora con la pinna
dorsale, disattento,
nemmeno se ne accorge. Ma ci sono.






Carlo

Le goccioline, o la polvere sottile
che avevi sui capelli: incrostazioni
di chissà che viaggio. E poi il sorriso
e un modo di guardare: vento, cigno,
qualcosa di sconvolto. Pochissime le parole.
Sigarette, questo sì, brevi battute.
Muri coperti di scritte.
Sulla porta ho trovato un foglietto («DESASTER»)
e un mazzo di fiammiferi per dire che eri morto.


Roggia

Passo di qui, tornando da un lungo viaggio,
come in un cimitero di memorie.
La pozzanghera cè sempre, anche destate,
il fango, la sterrata, i ciuffi derba
e dortica non cambiano mai. Sassi e sterpaglie
spariranno anche loro, soffocati da una morsa 
più forte, di cemento, un giorno o laltro,
e forse prima ancora dei nostri ricordi;
ma per adesso ci sono, ed è il paesaggio
desolato che ho scelto per te. Lultima casa
aperta al vento e alla luce, una pianura
quasi sempre deserta, non amena,
che percorre lentissima
una roggia. Io fumo, sto sul ponte,
e getto anche per te una sigaretta
nellacqua scura. È un rito 
senza senso, meno ancora che un rito:
unabitudine. Già con mio padre,a volte, sotto i fiori;
e mi domando cosa avrà pensato mia madre
di quel tabacco tombale: spettri, vandali?
O forse ha indovinato e non ne parla
per pudore. Full flavour blend, comunque, una miscela
mediocre, piuttosto grezza, maryland: la sigaretta
rossa dei muratori, o così dicono. Anche il nome 
riporta a sogni lisi e fuori corso: Parisienne,
ragazze che sgambettano su un palco al Moulin Rouge,
le luci di Pigalle, la naftalina di un secolo., BB.
O Jeanne Moreau, col suo volto
vastissimo e profondo: le sarebbe piaciuto
questo tabacco. Oggi però inattesi
dallargine sono spuntati cinque germani
spaventandomi quasi. Sono scesi in acqua regali,
risalendo la poca corrente della roggia, e uno di loro
si è voltato un istante.


Possibile risposta

«Questa lettera che mi scrivi con tanto slancio
immerso nelle tue ore notturne, queste parole
che suonano così bene, e sembrano vere:
cosa me ne farò dietro le sbarre? Credi davvero
che penserò a quello che adesso mi dici
quando una sirena mi ordinerà di dormire? Se lo farò
sarà con astio per te che sei al sicuro
sarà con rabbia per quelli come te
che sanno parlare e possono farlo e lo fanno.
Mi fai schifo, sappilo»




 

Isla persa

Crepacci la circondano, le smorfie
raggelate del ghiaccio che si sgretola. Dallalto
franano sordi blocchi di granito.
E se un camoscio, o uno stambecco troppo audace,
si avventurasse sui costoni e con uno scarto
nervoso scivolasse sulle pietraie in un gorgo di luce,
qui sarebbe inghiottito e nessuno lo saprebbe mai.





A Nina che ha paura

Gli scricchiolii notturni e quel silenzio
irreale: foglie, voci lontane, uno sciacquìo
forse di grossi pesci nel lago. Anche la luna
che passa ha la sua voce 
lunare, di capra gialla. Ed è il tuo turno,
stavolta, di vegliare
su me, sul mio respiro
che ogni poco svanisce nel buio.
Ma non pensarci, se puoi,
non preoccupartene;
so troppo bene cosè svegliarsi di notte,
tendere invano lorecchio, maledire
il nulla che ti attornia,
un muro inerte.




Ninna nanna 

Papaveri, tralicci. Una gru nera
altissima saluta il tracciato del treno
treno che trotta e ride fino al mai
gru che sta ferma ma non piange più
dopo linverno tocca a primavera
prima cè lerba e dopo viene il fieno
la volpe dorme e adesso tocca a tu.





