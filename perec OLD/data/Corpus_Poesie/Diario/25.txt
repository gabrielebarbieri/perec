
L'amico ligure
Quando lo nominasti la prima volta
pensai alle Fagacee.
Ne parlavi con accenti intenti
sogguardando le mie reazioni,
poi sfilasti con fair play
un libro di traduzioni.
Fu solo la paura di dover giudicare
di farmi giudicare che impedì
di fissare il nuovo incontro.
Persi così, dicesti, un animo speciale
una figura uscita da un quadro di El Greco.
A me, certo, bastò quel tuo slancio amicale.