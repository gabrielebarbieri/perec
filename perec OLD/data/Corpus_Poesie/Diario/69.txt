
Ancora si crede che scrivere
poesia sia un fatto d'elezione.
Ed è di moda fare lo scrittore,
esserlo nell'aspetto, nella voce,
come se certe regole fossero
di rigore. Arrivano con
l'intrigo, senza salir le scale
usano l'ascensore.
Ma a che serve, se sono
sprovvisti di motore?
Vedo un tale vuoto;
è il trionfo del brutto,
degli stolti mascherati
da seri pensatori. Assisteremo
a lungo a questi orrori?