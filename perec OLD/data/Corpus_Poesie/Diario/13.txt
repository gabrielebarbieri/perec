
L'inafferrabile tua amica scrive
e poi dilegua, sta per arrivare
ed è di nuovo... assente.
II dubbio è che non sia
se non nella tua mente.
Eppure ho un nebuloso ricordo di lei.
Mi prometti una sua visita
da mesi. Ma la critica
non mostra il suo sembiante:
che sia una estravagante
danzatrice di parole.
Oppure quel suo nome che muove
da incertezza e finisce in risa
è la chiave di tutto il suo mistero.
La chiameremo a gran voce sull'aria
del ben noto Milanese, con sottofondo
di corno-inglese. E a simile richiamo
certo l'inafferrabile apparirà / improvvisa.