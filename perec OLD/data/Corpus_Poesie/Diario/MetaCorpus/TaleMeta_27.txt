se la poesia sarà ancora salvata
da qualche raro fantasma peregrinante mutò
e invisibile ignaro di se stesso. Ma è poi
l'arte della parola detta o scritta
accessibile a chi non ha voce e parola?
È tutta qui la mia povera idea
del linguaggio, questo dio dimidiato
che non porta a salvezza perché non sa
nulla di noi e ovviamente
nulla di sé.


Non amo i funerali. I pochi che ho seguito
anonimo in codazzi di dolenti
ma non mai troppo a lungo
mi sono usciti di memoria. Insiste
forse il più antico e qu