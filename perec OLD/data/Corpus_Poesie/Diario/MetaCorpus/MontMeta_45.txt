cura.
E questa che in me cresce 
è forse la rancura 
che ogni figliuolo, mare, ha per il padre.


Noi non sappiamo quale sortiremo     
domani, oscuro o lieto; 
forse il nostro cammino 
a non tócche radure ci addurrà 
dove mormori eterna l'acqua di giovinezza;
o sarà forse un discendere 
fino al vallo estremo,
nel buio, perso il ricordo del mattino.
Ancora terre straniere 
forse ci accoglieranno: smarriremo 
la memoria del sole, dalla mente 
ci cadrà il tintinnare delle rime.
Oh la favola onde s'