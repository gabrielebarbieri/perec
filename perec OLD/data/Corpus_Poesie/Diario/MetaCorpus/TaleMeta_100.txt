Uno di questi 
rèfoli
potrei essere anch'io senza saperlo: labile
al punto che la messa in scena di cartone
che mi circonda può restare in piedi.
Ben altri soffi occorrono per distruggerla.
Dove potranno allora rifugiarsi
questi errabondi veli? Non c'è scienza
filosofia teologia che se ne occupi.




Chissà se un giorno butteremo le maschere
che portiamo sul volto senza saperlo.
Per questo è tanto difficile identificare
gli uomini che incontriamo.
Forse fra i tanti, fra i milioni c'è
quello in cu