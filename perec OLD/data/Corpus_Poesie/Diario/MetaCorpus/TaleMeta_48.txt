 -
il futuro è altresì disappetente
può volere una crosta ma che crosta
quale non fu mai vista nei menus -
il futuro è anche onnivoro e non guarda
per il sottile - Qui è la casa dove
visse più anni un pederasta illustre
assassinato altrove - Il futuro è per lui -
non è nulla di simile nella mia vita
nulla che sazi le bramose fauci
del futuro.


SERA DI PASQUA
Alla televisione
Cristo in croce cantava come un tenore
colto da un'improvvisa
colica pop.
Era stato tentato poco prima
dal diavolo vestito