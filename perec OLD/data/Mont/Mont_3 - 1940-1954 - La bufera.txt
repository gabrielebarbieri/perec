La bufera
Les princes n'ont point d'yeux pour voir ces grtmd's meroeilles, Leurs marna ne servent plus qua nous persécuter . . . — AGRIPPA   D'AUBIGNE,   À Dieu
La. bufera che sgronda sulle foglie dure della magnolia i lunghi tuoni marzolini e la grandine,
(i suoni di cristallo nel tuo nido notturno ti sorprendono, dell'oro che s'è spento sui mogani, sul taglio dei libri rilegati, brucia ancora una grana di zucchero nel guscio delle tue palpebre)
il lampo che candisce alberi e muri e li sorprende in quella eternità d'istante—marmo manna e distruzione—ch'entro te scolpita porti per tua condanna e che ti lega più che l'amore a me, strana sorella,—
e poi lo schianto rude, i sistri, il fremere dei tamburelli sulla fossa fuia, lo scalpicciare del fandango, e sopra qualche gesto che annaspa . . .
Come quando ti rivolgesti e con la mano, sgombra la fronte dalla nube dei capelli,
mi salutasti — per entrar nel buio.
 
Lungomare
Il soffio cresce, il buio è rotto a squarci, e l'ombra che tu mandi sulla fragile palizzata s'arriccia. Troppo tardi
se vuoi esser te stessa! Dalla palma tonfa il sorcio, il baleno è sulla miccia, sui lunghissimi cigli del tuo sguardo.
 
Su una lettera non scritta
Per un formicolìo d'albe, per pochi
fili su cui s'impigli
il fiocco della vita e s'incollani
in ore e in anni, oggi i delfini a coppie
capriolano coi figli? Oh ch'io non oda
nulla di te, ch'io fugga dal bagliore
dei tuoi cigli. Ben altro è sulla terra.
Sparir non so né riaffacciarmi; tarda
la fucina vermiglia
della notte, la sera si fa lunga,
la preghiera è supplizio e non ancora
tra le rocce che sorgono t'è giunta
la bottiglia dal mare. L'onda, vuota,
si rompe sulla punta, a Finisterre.
 
Nel sonno
Il canto delle strigi, quando un'iride
con intermessi palpiti si stìnge,
i gemiti e i sospiri
di gioventù, Terrore che recinge
le tempie e il vago orror dei cedri smossi
dall'urto della notte - tutto questo
può ritornarmi, traboccar dai fossi,
rompere dai condotti, farmi desto
alla tua voce. Punge il suono d'una
giga crudele, l'avversario chiude
la celata sul viso. Entra la luna
d'amaranto nei chiusi occhi, è una nube
che gonfia; e quando il sonno la trasporta
più in fondo, è ancora sangue oltre la morte,
 
Serenata indiana
E pur nostro il disfarsi delle sere. E per noi è la stria che dal mare sale al parco e ferisce gli aloè.
Puoi condurmi per mano, se tu fingi di crederti con me, se ho la follia di seguirti lontano e ciò che stringi,
ciò che dici, m'appare in tuo potere.

Fosse tua vita quella che mi tiene sulle soglie - e potrei prestarti un volto, vaneggiarti figura. Ma non è,
non è così. Il polipo che insinua tentacoli d'inchiostro tra gli scogli può servirsi di te. Tu gli appartieni
e non lo sai. Sei lui, ti credi te.
 
Gli orecchini
Mon serba ombra di voli il nerofumo della spera, (E del tuo non è più traccia). E passata la spugna che i barlumi indifesi dal cerchio d'oro scaccia, Le tue pietre, i coralli, il forte imperio che ti rapisce vi cercavo; fuggo l'iddia che non s'incarna, i desideri porto fin che al tuo lampo non si struggono. Ronzano èlitre fuori, ronza il folle mortorio e sa che due vite non contano, Nella cornice tornano le molli meduse della sera. La tua impronta verrà di giù: dove ai tuoi lobi squallide mani, travolte, fermano i coralli,
 
La frangia dei capelli .
La frangia dei capelli che ti vela la fronte puerile, tu distrarla con la mano non devi. Anch'essa parla di te, sulla mia strada è tutto il cielo, la sola luce con le giade ch'ai accerchiate sul polso, nel tumulto del sonno la cortina che gl'indulti tuoi distendono, l'ala onde tu vai, trasmigratrice Artemide ed illesa, tra le guerre dei nati-morti; e s'ora d'aeree lanugini s'infiora quel fondo, a marezzarlo sei tu, scesa d'un balzo, e irrequieta la tua fronte si confonde con l'alba, la nasconde.
 
Finestra fiesolana
Qui dove il grillo insidioso buca
i vestiti di seta vegetale
e l'odor della canfora non fuga
le tarme che sfarinano nei libri,
l'uccellino s'arrampica a spirale
su per l'olmo ed il sole tra le frappe
cupo invischia. Altra luce che non colma,
altre vampe, o mie edere scarlatte.
 
Il giglio rosso
Il giglio rosso, se un dì mise radici nel tuo cuor di vent'anni (brillava la pescaia tra gli stacci dei renaioli, a tuffo s'inferravano lucide talpe nelle canne, torri, gonfaloni vincevano la pioggia, e il trapianto felice al nuovo sole, te inconscia si compì);
il giglio rosso già sacrificato
sulle lontane erode
ai vischi che la sciarpa ti tempestano
d'un gelo incorruttibile e le mani,
fiore di fosso che ti s'aprirà
sugli argini solenni ove il brusìo
del tempo più non affatica ... : a scuotere
l'arpa celeste, a far la morte amica.
i
 
Il ventaglio
WJt pictura ... Le labbra che confondono, gli sguardi, i segni, i giorni ormai caduti provo a figgerli là come in un tondo di cannocchiale arrovesciato, muti e immoti, ma più vivi. Era una giostra d'uomini e ordegni in fuga tra quel fumo ch'Euro batteva, e già l'alba l'inostra con un sussulto e rompe quelle brume. Luce la madreperla, la calanca vertiginosa inghiotte ancora vittime, ma le tue piume sulle guance sbiancano e il giorno è forse salvo. O colpi fìtti, quando ti schiudi, o crudi lampi, o scrosci sull'orde! (Muore chi ti riconosce?).
 
Personae separatae
Come la scaglia d'oro che si spicca dal fondo oscuro e liquefatta cola nel corridoio dei carrubi ormai ischeletriti, così pure noi persone separate per lo sguardo d'un altro? E poca cosa la parola, poca cosa lo spazio in questi crudi noviluni annebbiati: ciò che manca, e che ci torce il cuore e qui m'attarda tra gli alberi, ad attenderti, è un perduto senso, o il fuoco, se vuoi, che a terra stampi, figure parallele, ombre concordi, aste di un sol quadrante i nuovi tronchi delle radure e colmi anche le cave ceppale, nido alle formiche. Troppo straziato è il bosco umano, troppo sorda quella voce perenne, troppo ansioso lo squarcio che si sbiocca sui nevati gioghi di Lunigiana. La tua forma passò di qui, si riposò sul riano tra le nasse atterrate, poi si sciolse come un sospiro, intorno—e ivi non era l'orror che fiotta, in te la luce ancora trovava luce, oggi non più che al giorno primo già annotta.
 
L'arca
La tempesta di primavera ha sconvolto
l'ombrello del salice,
al turbine d'aprile
s'è impigliato nell'orto il vello d'oro
che nasconde i miei morti,
i miei cani fidati, le mie vecchie
serve—quanti da allora
(quando il salce era biondo e io ne stroncavo
le anella con la fionda) son calati,
vìvi, nel trabocchetto. La tempesta
certo li riunirà sotto quel tetto
di prima, ma lontano, più lontano
di questa terra folgorata dove
bollono calce e sangue nell'impronta
del piede umano. Fuma il ramatolo
in cucina, un suo tondo di riflessi
accentra i volti ossuti, i musi aguzzi
e li protegge in fondo la magnolia
se un soffio ve la getta. La tempesta
primaverile scuote d'un latrato
di fedeltà la mia arca, o perduti,
 
Giorno e notte
Anche una piuma che vola può disegnare
la tua figura, o il raggio che gioca a rimpiattino
tra i mobili, il rimando dello specchio
di un bambino, dai tetti. Sul giro delle mura
strascichi di vapore prolungano le guglie
dei pioppi e giù sul trespolo s'arruffa il pappagallo
dell'arrotino. Poi la notte afosa
sulla piazzola, e i passi, e sempre questa dura
fatica di affondare per risorgere eguali
da secoli, o da istanti, d'incubi che non possono
ritrovare la luce dei tuoi occhi nell'antro
incandescente—e ancora le stesse grida e i lunghi
pianti sulla veranda
se rimbomba improvviso il colpo che t'arrossa
la gola e schianta Tali, o perigliosa
annunziatrice dell'alba,
e si destano i chiostri e gli ospedali
a un lacerìo di trombe . , .
 
Il tuo volo
Se appari al fuoco (pendono sul tuo ciuffo e ti stellano gli amuleti)
due luci ti contendono al borro ch'entra sotto la volta degli spini.
La veste è in brani, i frùtici calpesti rifavillano e la gonfia peschiera dei girini umani s'apre ai solchi della notte.
Oh non turbar l'immondo vivagno, lascia intorno le cataste brucianti, il fumo forte sui superstiti!
Se rompi il fuoco (biondo cinerei i capelli sulla ruga che tenera ha abbandonato il cielo) come potrà la mano delle sete e delle gemme ritrovar tra i morti il suo fedele?
 
A mia madre
Ora che il coro delle coturnici ti blandisce nel sonno eterno, rotta felice schiera in fuga verso i clivi vendemmiati del Mesco, or che la lotta dei viventi più infuria, se tu cedi come un'ombra la spoglia
(e non è un'ombra, o gentile, non è ciò che tu credi)
chi ti proteggerà? La strada sgombra non è una via, solo due mani, un volto, quelle mani, quel volto, il gesto d'una vita che non è un'altra ma se stessa, solo questo ti pone nell'eliso folto d'anime e voci in cui tu vivi;
e la domanda che tu lasci è anch'essa un gesto tuo, all'ombra delle croci.
 
PARTE    II DOPO
 
Madrigali fiorentini
I
11 settembre 1Q43
Suggella, Herma, con nastri e ceralacca la speranza che vana si svela, appena schiusa ai tuoi mattini. Sul muro dove si leggeva MORTE A BAFFO BUCO passano una mano di biacca. Un vagabondo di lassù scioglie manifestini sulla corte annuvolata. E il rombo s'allontana.
11
11 agosto 1Q44
Un Bedlington s'affaccia, pecorella
azzurra, al tremolio di quei tronconi
—Trinity Bridge—nell'acqua. Se s'infognano
come topi di chiavica i padroni
d'ieri (di sempre?), i colpi che martellano
le tue tempie fin lì, nella corsia
del paradiso, sono il gong che ancora
ti rivuole fra noi, sorella mia.
 
Da una torre
Ho visto il merlo acquaiolo spiccarsi dal parafulmine: al volo orgoglioso, a un gruppetto di flauto l'ho conosciuto.
Ho visto il festoso e orecchiuto Piquillo scattar dalla tomba e a stratti, da un'umida tromba di scale, raggiungere il tetto.
Ho visto nei vetri a colori filtrare un paese di scheletri da fiori di bifore—e un labbro di sangue farsi più muto.
 
Ballata scritta in una clinica
Mei solco dell'emergenza:
quando si sciolse oltremonte la folle cometa agostana nell'aria ancora serena
—ma buio, per noi, e terrore e crolli di altane e di ponti su noi come Giona sepolti nel ventre della balena—
ed io mi volsi e lo specchio di me più non era lo stesso perché la gola ed il petto t'avevano chiuso di colpo in un manichino di gesso.
Nel cavo delle tue orbite brillavano lenti di lacrime più spesse di questi tuoi grossi occhiali di tartaruga che a notte ti tolgo e avvicino alle fiale della morfina.
L'iddio taurino non era
il nostro, ma il Dio che colora
di fuoco i gigli del fosso:
Ariete invocai e la fuga
del mostro cornuto travolse
con l'ultimo orgoglio anche il cuore
schiantato dalla tua tosse.
Attendo un cenno, se è prossima l'ora del ratto finale: son pronto e la penitenza s'inizia fin d'ora nel cupo
 
singulto di valli e dirupi dell'ocra Emergenza.
Hai messo sul comodino il bulldog di legno, la sveglia col fosforo sulle lancette che spande un tenue lucore sul tuo dormiveglia,
il nulla che basta a chi vuole
forzare la porta stretta;
e fuori, rossa, s'inasta,
si spiega sul bianco una croce,
Con te anch'io m'affaccio alla voce che irrompe nell'alba, all'enorme presenza dei morti; e poi l'ululo
del cane di legno è il mio, muto.
 
PARTE    III INTERMEZZO
 
Due nel crepuscolo
Fluisce fra te e me sul belvedere un chiarore subacqueo che deforma col profilo dei colli anche il tuo viso. Sta in un fondo sfuggevole, reciso da te ogni gesto tuo; entra senz'orma, e sparisce, nel mezzo che ricolma ogni solco e si chiude sul tuo passo: con me tu qui, dentro quest'aria scesa a sigillare il torpore dei massi.
Ed io riverso nel potere che grava attorno, cedo al sortilego di non riconoscere di me più nulla fuor di me: s'io levo appena il braccio, mi si fa diverso Tatto, si spezza su un cristallo, ignota e impallidita sua memoria, e il gesto già più non m'appartiene; se parlo, ascolto quella voce attonito, scendere alla sua gamma più remota o spenta all'aria che non la sostiene.
Tale nel punto che resiste all'ultima
consunzione del giorno
dura lo smarrimento; poi un soffio
risolleva le valli in un frenetico
moto e deriva dalle fronde un tinnulo
suono che si disperde
tra rapide fumate e i primi lumi
disegnano gli scali
... le parole tra noi leggere cadono. Ti guardo in un molle riverbero. Non so se ti conosco; so che mai diviso fui da te come accade in questo tardo
	
 
ritorno. Pochi istanti hanno bruciato tutto di noi: fuorché due volti, due maschere che s'incidono, sforzate, di un sorriso,
 
Dov'era il tennis . . .
Dov'era una volta il tennis, nel piccolo rettangolo difeso dalla mas¬sicciata su cui dominano i pini selvatici, cresce ora la gramigna e raspano i conigli nelle ore di libera uscita.
Qui vennero un giorno a giocare due sorelle, due bianche farfalle, nelle prime ore del pomeriggio. Verso levante la vista era (è ancora) libera e le umide rocce del Corone maturano sempre l'uva forte per lo 'seiacchetra. E curioso pensare che ognuno di noi ha un paese come questo, e sia pur diversissimo, che dovrà restare il suo paesag¬gio, immutabile; è curioso che l'ordine fisico sia così lento a filtrare in noi e poi così impossibile a scancellarsi. Ma quanto al resto? A conti fatti, chiedersi il come e il perché della partita interrotta è come chiederselo della nubecola di vapore che esce dal cargo arrem¬bato, laggiù sulla linea della Palmaria. Fra poco s'accenderanno nel golfo le prime lampare.
Intorno, a distesa d'occhio, l'iniquità degli oggetti persiste intan¬gibile. La grotta incrostata di conchiglie dev'essere rimasta la stessa nel giardino delle piante grasse, sotto il tennis; ma il parente maniaco non verrà più a fotografare al lampo di magnesio il fiore unico, ir¬ripetibile, sorto su un cacto spinoso e destinato a una vita di pochi istanti. Anche le ville dei sudamericani sembrano chiuse. Non sem¬pre ci furono eredi pronti a dilapidare la lussuosa paccottiglia messa insieme a suon di pesos o di milreis. O forse la sarabanda dei nuovi giunti segna il passo in altre contrade: qui siamo perfettamente de¬filati, fuori tiro. Si direbbe che la vita non possa accendervisi che a lampi e si pasca solo di quanto s'accumula inerte e va in cancrena in queste zone abbandonate.
'Del salón en el angolo oscurv-^silenciosa y cuoieria de poho— vetase el arpa . . .'. Eh sì, il museo sarebbe impressionante se si potesse scoperchiare l'ex-paradiso del Liberty. Sul conchiglione-terrazzo sostenuto da un Nettuno gigante, ora scrostato, nessuno apparve più dopo la sconfitta elettorale e il decesso del Leone del Callao; ma là, sull'esorbitante bovindo affrescato di peri meli e serpenti da paradiso terrestre, pensò invano la signora Paquita buon¬anima di produrre la sua serena vecchiaia confortata di truffatissimi agi e del sorriso della posterità. Vennero un giorno i mariti delle
	
 
figlie, i generi brazileiri e gettata la maschera fecero man bassa su quel ben di Dio. Della dueiia e degli altri non si seppe più nulla, Uno dei discendenti rispuntò poi fuori in una delle ultime guerre e fece miracoli. Ma allora si era giunti sì e no ai tempi dell'inno tri¬polino. Questi oggetti, queste case, erano ancora nel circolo vitale, fin ch'esso durò. Pochi sentirono dapprima che il freddo stava per giungere; e tra questi forse mio padre che anche nel più caldo giorno d'agosto, finita la cena all'aperto, piena di falene e d'altri insetti, dopo essersi buttato sulle spalle uno scialle di lana, ripetendo sempre in francese, chissà perché, «d fait bien froid, bien froid», si ritirava subito in camera per finir di fumarsi a letto il suo Cavour da sette centesimi,
 
Visita a Fadin
Passata la Madonna dell'Orto e seguiti per pochi passi i portici del centro svoltai poi su per la rampa che conduce all'ospedale e giunsi in breve dove il malato non si attendeva di vedermi: sulla balconata degli incurabili, stesi al sole. Mi scorse subito e non parve sorpreso. Aveva sempre i capelli cortissimi, rasi da poco, il viso più scavato e rosso agli zigomi, gli occhi bellissimi, come prima, ma dissolti in un alone più profondo. Giungevo senza preavviso, e in ^orno indebito: neppure la sua Carlina, l'angelo musicante*, poteva esser là.
Il mare, in basso, era vuoto, e sulla costa apparivano sparse le architetture di marzapane degli arricchiti,
Ultima sosta del viaggio: alcuni dei tuoi compagni occasionali (op¬erai, commessi, parrucchieri) ti avevano già preceduto alla cheti¬chella, sparendo dai loro lettucci. Teri portato alcuni pacchi di libri, li avevi messi al posto del tuo zaino d'un tempo: vecchi libri fuor di moda, a eccezione di un volumetto di poesie che presi e che ora resterà con me, come indovinammo tutti e due senza dirlo,
Del colloquio non ricordo più nulla. Certo non aveva bisogno di richiamarsi alle questioni supreme, agli universali, chi era sempre vissuto in modo umano, cioè semplice e silenzioso. Exit Fadin. E ora dire che non ci sei più è dire solo che sei entrato in un ordine diverso, per quanto quello in cui ci muoviamo noi ritardatari, così pazzesco com'è, sembri alla nostra ragione l'unico in cui la divinità può svolgere i propri attributi, riconoscersi e saggiarsi nei limiti di un assunto di cui ignoriamo il significato. (Anch'essa, dunque, avrebbe bisogno di noi? Se è una bestemmia, ahimè, non è neppure la nostra peggiore).
Essere sempre tra i primi e sapere, ecco ciò che conta, anche se il perché della rappresentazione ci sfugge. Chi ha avuto da te quest'alta lezione di decenza quotidiana (la più difficile delle virtù) può attendere senza fretta il libro delle tue reliquie. La tua parola non era forse di quelle che si scrivono.
 
PARTE    IV
FLASHES' E DEDICHE
 
Verso Siena
Ohimè che la memoria sulla vetta non ha chi la trattenga!
(La fuga dei porcelli sull'Ambretta notturna al sobbalzare della macchina che guada, il carillon di San Gusmè e una luna maggenga, tutta macchie , . .).
La scatola a sorpresa ha fatto scatto
sul punto in cui il mio Dio gittò la maschera
e fulminò il ribelle.
 
Sulla Greve
Ora non ceno solo con lo sguardo come quando al mio fischio ti sporgevi e ti vedevo appena. Un masso, un solco a imbuto, il volo nero d'una rondine, un coperchio sul mondo . . .
E m'è pane quel boccio di velluto che s'apre su un glissato di mandolino, acqua il fruscio scorrente, il tuo profondo respiro vino.
 
La trota nera
Reading
Curvi sull'acqua serale graduati in Economia, Dottori in Divinità, la trota annusa e va via, il suo balenio di carbonchio è un ricciolo tuo che si sfa nel bagno, un sospiro che sale dagli ipogei del tuo ufficio.
 
Di un natale metropolitano
Londra
Un vischio, fin dall'infanzia sospeso grappolo
di fede e di pruina sul tuo lavandino
e sullo specchio ovale ch'ora adombrano
i tuoi ricci bergère fra santini e ritratti
di ragazzi infilati un po' alla svelta
nella cornice, una caraffa vuota,
bicchierini di cenere e di bucce,
le luci di Mayfair, poi a un crocicchio
le anime, le bottiglie che non seppero aprirsi,
non più guerra né pace, il tardo frullo
di un piccione incapace di seguirti
sui gradini automatici che ti slittano in giù . . .
 
Lasciando un 'Dove'
Cattedrale di Ely
Una colomba bianca m'ha disceso fra stele, sotto cuspidi dove il cielo s'annida. Albe e luci, sospese; ho amato il sole, il colore del miele, or chiedo il bruno, chiedo il fuoco che cova, questa tomba che non vola, il tuo sguardo che la sfida.
 
Argyll Tour
Glasgow
I bimbi sotto il cedro, funghi o muffe
vivi dopo l'acquata,
il puledrino in gabbia
con la scritta 'mordace',
nafta a nubi, sospese
sui canali murati,
fumate di gabbiani, odor di sego
e di datteri, il mugghio del barcone,
catene che s'allentano
—ma le tue le ignoravo—,
sulla scia salti di tonni, sonno, lunghe strida di sorci, oscene risa, anzi che tu apparissi al tuo schiavo . . .
 
Vento sulla Mezzaluna
Il grande ponte non portava a te. T'avrei raggiunta anche navigando nelle chiaviche, a un tuo comando. Ma già le forze, col sole sui cristalli delle verande, andavano stremandosi.
L uomo che predicava sul Crescente mi chiese «Sai dov'è Dio?». Lo sapevo e glielo dissi. Scosse il capo. Sparve nel turbine che prese uomini e case e li sollevò in alto, sulla pece.
 
Sulla colonna più alta
Moschea di Damasco
Dovrà posarsi lassù
il Cristo giustiziere
per dire la sua parola.
Tra il pietrisco dei sette greti, insieme
s'umilieranno corvi e capinere,
ortiche e girasoli.
Ma in quel crepuscolo eri tu sul vertice: scura, Tali ingrommate, stronche dai geli delTAntilibano; e ancora il tuo lampo mutava in vischio i neri diademi degli sterpi, la Colonna sillabava la Legge per te sola.
 
Verso Finistère
Col bramire dei cervi nella piova d'Armor l'arco del tuo ciglio s'è spento al primo buio per filtrare poi sull'intonaco albale dove prillano ruote di cicli, fusi, razzi, frange d'alberi scossi. Forse non ho altra prova che Dio mi vede e che le tue pupille d'acquamarina guardano per lui.
 
Sul Llobregat
Dal verde immarcescibile della canfora
due note, un intervallo di terza maggiore.
Il cucco, non la civetta, ti dissi; ma intanto, di scatto,
tu avevi spinto l'acceleratore.
 
Dal treno
Le tortore colore solferino sono a Sesto Calende per la prima volta a memoria d'uomo. Così annunziano i giornali. Affacciato al finestrino, invano le ho cercate. Un tuo collare, ma d'altra tinta, sì, piegava in vetta un giunco e si sgranava. Per me solo balenò, cadde in uno stagno. E il suo volo di fuoco m'accecò sull'altro.
 
Siria
Dicevano gli antichi che la poesia è scala a Dio. Forse non è così se mi leggi. Ma il giorno io lo seppi che ritrovai per te la voce, sciolto in un gregge di nuvoli e di capre dirompenti da un greppo a brucar bave di pruno e di falasco, e i volti scarni della luna e del sole si fondevano, il motore era guasto ed una freccia di sangue su un macigno segnalava la via di Aleppo.
 
Luce d'inverno
Quando scesi dal cielo di Palmira su palme nane e propilei canditi e un'unghiata alla gola m'avvertì che mi avresti rapito,
quando scesi dal cielo dell'Acropoli e incontrai, a chilometri, cavagni di polpi e di murene (la sega di quei denti sul cuore rattrappito!),
quando lasciai le cime delle aurore
disumane pel gelido museo
di mummie e scarabei (tu stavi male,
unica vita) e confrontai la pomice
e il diaspro, la sabbia e il sole, il fango
e l'argilla divina—
alla scintilla che si levò fui nuovo e incenerito.
i
 
Per un 'Omaggio a Rimbaud'
Tardi uscita dal bozzolo, mirabile farfalla che disfiori da una cattedra l'esule di Charleville, oh non seguirlo nel suo rapinoso volo di starna, non lasciar cadere piume stroncate, foglie di gardenia sul nero ghiaccio dell'asfalto! Il volo tuo sarà più terribile se alzato da quest'ali di polline e di seta nell'alone scarlatto in cui tu credi, figlia del sole, serva del suo primo pensiero e ormai padrona sua lassù .
 
Incantesimo
Oh resta chiusa e libera nell'isole
del tuo pensiero e del mio,
nella fiamma leggera che t'avvolge
e che non seppi prima
d'incontrare Diotima,
colei che tanto ti rassomigliava!
In lei vibra più forte l'amorosa cicala
sul ciliegio del tuo giardino.
Intorno il mondo stinge; incandescente,
nella lava che porta in Galilea
il tuo amore profano, attendi l'ora
di scoprire quel velo die t'ha un giorno
fidanzata al tuo Dio.
 
PARTE    V
S I L V A E
 
Iride
Quando di colpo San Martino smotta
le sue braci e le attizza in fondo al cupo
fornello dell'Ontario,
schiocchi di pigne verdi fra la cenere
o il fumo d'un infuso di papaveri
e il Volto insanguinato sul sudario
che mi divide da te;
questo e poco altro (se poco
è un tuo segno, un ammicco, nella lotta
che me sospinge in un ossario, spalle
al muro, dove zaffiri celesti
e palmizi e cicogne su una zampa non chiudono
l'atroce vista al povero
Nestoriano smarrito);
è quanto di te giunge dal naufragio
delle mie genti, delle tue, or che un fuoco
di gelo porta alla memoria il suolo
ch'è tuo e che non vedesti; e altro rosario
fra le dita non ho, non altra vampa
se non questa, di resina e di bacche,
t'ha investito.
•    •    •
Cuore d'altri non è simile al tuo,
la lince non somiglia al bel soriano
che apposta l'uccello mosca sull'alloro;
ma li credi tu eguali se t'avventuri
fuor dell'ombra del sicomoro
o è forse quella maschera sul drappo bianco,
quell'effigie di porpora che t'ha guidata?
Perché l'opera tua (che della Sua è una forma) fiorisse in altre luci Iri del Canaan ti dileguasti

 
in quel nimbo di vistili e pugnitopi che il tuo cuore conduce nella notte del mondo, oltre il mirag^o dei fiori del deserto, tuoi germani.
Se appari, qui mi riporti, sotto la pergola
di viti spoglie, accanto all'imbarcadero
del nostro fiume—e il burchio non torna indietro,
il sole di San Martino si stempera, nero.
Ma se ritorni non sei tu, è mutata
la tua storia terrena, non attendi
al traghetto la prua,
non hai sguardi, né ieri né domani;
perché Vopera Sua (che nella tua si trasforma) dev'esser continuata.
 
Nella serra
S'empì d'uno zampettìo di talpe la limonaia, brillò in un rosario di caute gocce la falce fienaia.
S'accese sui pomi cotogni, un punto, una cocciniglia, si udì inalberarsi alla striglia il poney—e poi vinse il sogno.
Rapito e leggero ero intriso di te, la tua forma era il mio respiro nascosto, il tuo viso nel mio si fondeva, e l'oscuro
pensiero di Dio discendeva sui pochi viventi, tra suoni celesti e infantili tamburi e globi sospesi di fulmini
su me, su te, sui limoni . . .
 
Nel parco
Nell'ombra della magnolia che sempre più si restringe, a un soffio di cerbottana la freccia mi sfiora e si perde.
Pareva una foglia caduta dal pioppo che a un colpo di vento si stinge—e fors'era una mano scorrente da lungi tra il verde.
Un riso che non m'appartiene trapassa da fronde canute fino al mio petto, lo scuote un trillo che punge le vene,
e rido con te sulla ruota deforme dell'ombra, mi allungo disfatto di me sulle ossute radici che sporgono e pungo
con fili di paglia il tuo viso . . .
 
L'orto
Io non so, messaggera
che scendi, prediletta
del mio Dio (del tuo forse), se nel chiuso
dei meli lazzeruoli ove si lagnano
i luì nidaci, estenuanti a sera,
io non so se nell'orto
dove le ghiande piovono e oltre il muro
si sfioccano, aerine, le ghirlande
dei carpini che accennano
lo spumoso confine dei marosi, una vela
tra corone di scogli
sommersi e nerocupi o più lucenti
della prima stella che trapela—
io non so se il tuo piede
attutito, il cieco incubo onde cresco
alla morte dal giorno che ti vidi,
io non so se il tuo passo che fa pulsar le vene
se s'avvicina in questo intrico,
è quello che mi colse un'altra estate
prima che una folata
radente contro il picco irto del Mesco
infrangesse il mio specchio,—
io non so se la mano che mi sfiora la spalla
è la stessa che un tempo
sulla celesta rispondeva a gemiti
d'altri nidi, da un fólto ormai bruciato.
L'ora della tortura e dei lamenti
che s'abbattè sul mondo,
l'ora che tu leggevi chiara come in un libro
figgendo il duro sguardo di cristallo
bene in fondo, là dove acri tendine
di fuliggine alzandosi su lampi
di officine celavano alla vista
l'opera di Vulcano,
 
il dì dell'Ira che più volte il gallo annunciò agli spergiuri, non ti divise, anima indivisa, dal supplizio inumano, non ti fuse nella caldana, cuore d'ametista.
O labbri muti, aridi dal lungo
viaggio per il sentiero fatto d'aria
die vi sostenne, o membra che distinguo
a stento dalle mie, o diti che smorzano
la sete dei morenti e i vivi infocano,
o intento che hai creato fuor della tua misura
le sfere del quadrante e che ti espandi
in tempo d'uomo, in spazio d'uomo, in furie
di dèmoni incarnati, in fronti d'angiole
precipitate a volo ... Se la forza
che guida il disco di già inciso fosse
un'altra, certo il tuo destino al mio
congiunto mostrerebbe un solco solo.
 
Proda di Versilia
I miei morti che prego perché preghino
per me, per i miei vivi eom'io invoco
per essi non resurrezione ma
il compiersi di quella vita ch'ebbero
inesplicata e inesplicabile, oggi
più di rado discendono dagli orizzonti aperti
quando una mischia d'acque e cielo schiude
finestre ai raggi della sera,—sempre
più raro, astore celestiale, un cutter
bianco-alato li posa sulla rena.
Broli di zinnie tinte ad artificio (nonne dal duro soggolo le annaffiano, chiuse lo sguardo a chi di fuorivia non cede alle impietose loro mani il suo male), cortili di sterpaglie incanutite dove se entra un gatto color frate gli vietano i rifiuti voci irose; macerie e piatte altane su case basse lungo un ondulato declinare di dune e ombrelle aperte al sole grigio, sabbia che non nutre gli alberi sacri alla mia infanzia, il pino selvatico, il fico e l'eucalipto.
À quell'ombre i primi anni erano folti, gravi di miele, pur se abbandonati; a quel rezzo anche se disteso sotto due brandelli di crespo punteggiati di zanzare dormivo nella stanza d'angolo, accanto alla cucina, ancora nottetempo o nel cuore d'una siesta di cicale, abbagliante nel mio sonno, travedevo oltre il muro, al lavandino, care ombre massaggiare le murene per respingerne in coda, e poi reciderle,
 
le spine; a quel perenne alto stormire altri perduti con rastrelli e forbici lasciavano il vivaio dei fusti nani per i sempreverdi bruciati e le cavane avide d'acqua.
Anni di scogli e di orizzonti stretti
a custodire vite ancora umane
e gesti conoscibili, respiro
o anelito finale di sommersi
simili all'uomo o a lui vicini pure
nel nome: il pesce prete, il pesce rondine,
l'astice—il lupo della nassa—die
dimentica le pinze quando Alice
gli si avvicina ... e il volo da trapezio
dei topi familiari da una palma
all'altra; tempo che fu misurabile
fino a che non s'aperse questo mare
infinito, di creta e di mondiglia.
 
'Ezekiel saw the Wheel , . /
Ghermito m'hai dall'intrico
dell'edera, mano straniera?
M'ero appoggiato alla vasca
viscida, l'aria era nera,
solo una vena d'onice tremava
nel fondo, quale stelo alla burrasca.
Ma la mano non si distolse,
nel buio si fece più diaccia
e la pioggia che si disciolse
sui miei capelli, sui tuoi
d'allora, troppo tenui, troppo lisci,
frugava tenace la traccia
in me seppellita da un cumulo,
da un monte di sabbia che avevo
in cuore ammassato per giungere
a soffocar la tua voce,
a spingerla in giù, dentro il breve
cerchio che tutto trasforma,
raspava, portava all'aperto
con Torma delle pianelle
sul fango indurito, la scheggia,
la fibra della tua croce
in polpa marcita di vecchie
putrelle schiantate, il sorriso
di teschio che a noi si frappose
quando la Ruota minacciosa apparve
tra riflessi d'aurora, e fatti sangue
i petali del pesco su me scesero
e con essi
il tuo artiglio, come ora.
 
La primavera hitleriana
Né quella ch'a veder lo sol si gira 
Dante (?) a Giovanni Quirini
Folta la nuvola bianca delle falene impazzite
turbina intorno agli scialbi fanali e sulle spallette,
stende a terra una coltre su cui scricchia
come su zucchero il piede; Testate imminente sprigiona
ora il gelo notturno che capiva
nelle cave segrete della stagione morta,
negli orti, die da Maiano scavalcano a questi renai.
Da poco sul corso è passato a volo un messo infernale
tra un alala di scherani, un golfo mistico acceso
e pavesato di croci a uncino Tha preso e inghiottito,
si sono chiuse le vetrine, povere
e inoffensive benché armate anch'esse
di cannoni e giocattoli di guerra,
ha sprangato il beccaio che infiorava
di bacche il muso dei capretti uccisi,
la sagra dei miti carnefici che ancora ignorano il sangue
s'è tramutata in un sozzo trescone d'ali schiantate,
di larve sulle golene, e Tacqua seguita a rodere
le sponde e più nessuno è incolpevole.
Tutto per nulla, dunque? e le candele
romane, a San Giovanni, che sbiancavano lente
l'orizzonte, ed i pegni e i lunghi addii
forti come un battesimo nella lugubre attesa
dell'orda (ma una gemma rigò Taria stillando
sui ghiacci e le riviere dei tuoi lidi
gli angeli di Tobia, i sette, la semina
dell'avvenire) e gli eliotropi nati
dalle tue mani—tutto arso e succhiato
da un polline che stride come il fuoco
e ha punte di sinibbio . . .
Oh la piagata primavera è pur festa se raggela
 
in morte questa morte! Guarda ancora
in alto, Clizia, è la tua sorte, tu
che il non mutato amor mutata serbi,
fino a die il cieco sole die in te porti
si abbacini nell'Altro e si distrugga
in Lui, per tutti. Forse le sirene, i rintocchi
che salutano i mostri nella sera
della loro tregenda, si confondono già
col suono die slegato dal cielo, scende, vince—
col respiro di un'alba die domani per tutti
si riaffacci, bianca ma senz'ali
di raccapriccio, ai greti arsi del sud . . ,
 
Voce giunta con le folaghe
Poiché la via percorsa, se mi volgo, è più lunga
del sentiero da capre che mi porta
dove ci scioglieremo come cera,
ed i giunchi fioriti non leniscono il cuore
ma le vermene, il sangue dei cimiteri,
eccoti fuor dal buio
che ti teneva, padre, erto ai barbagli,
senza scialle e berretto, al sordo fremito
che annunciava nell'alba
chiatte di minatori dal gran carico
semisommerse, nere sull'onde alte,
L'ombra che mi accompagna
alla tua tomba, vigile,
e posa sopra un'erma ed ha uno scarto
altero della fronte die le schiara
gli occhi ardenti ed i duri sopracciò
da un suo biocco infantile,
l'ombra non ha più peso della tua
da tanto seppellita, i primi raggi
del giorno la trafiggono, farfalle
vivaci l'attraversano, la sfiora
la sensitiva e non si rattrappisce.
L'ombra fidata e il muto che risorge, quella che scorporò l'interno fuoco e colui che lunghi anni d'oltretempo (anni per me pesante) disincarnano, si scambiano parole che interito sul margine io non odo; l'una forse ritroverà la forma in cui bruciava amor di Chi la mosse e non di sé, ma l'altro sbigottisce e teme che la larva di memoria in cui si scalda ai suoi figli si spenga al nuovo balzo.
 
Ho pensato per te, ho ricordato
per tutti. Ora ritorni al cielo libero
che ti tramuta. Ancora questa rupe
ti tenta? Sì, la bàttima è la stessa
di sempre, il mare che ti univa ai miei
lidi da prima che io avessi Tali,
non si dissolve. Io le rammento quelle
mie prode e pur son giunta con le folaghe
a distaccarti dalle tue. Memoria
non è peccato fin che giova. Dopo
è letargo di talpe, abiezione
che funghisce su sé . . .
Il vento del giorno confonde l'ombra viva e l'altra ancora riluttante in un mezzo che respinge le mie mani, e il respiro mi si rompe nel punto dilatato, nella fossa che circonda lo scatto del ricordo. Così si svela prima di legarsi a immagini, a parole, oscuro senso reminiscente, il vuoto inabitato che occupammo e che attende fin ch'è tempo di colmarsi di noi, di ritrovarci . . .
 
L'ombra della magnolia . . .
L'ombra della magnolia giapponese
si sfoltisce or che i bocci paonazzi
sono caduti. Vibra intermittente
in vetta una cicala. Non è più
il tempo dell'unìsono vocale,
Clizia, il tempo del nume illimitato
che divora e rinsangua i suoi fedeli.
Spendersi era più facile, morire
al primo batter d'ale, al primo incontro
col nemico, un trastullo. Comincia ora
la via più dura: ma non te consunta
dal sole e radicata, e pure morbida
cesena che sorvoli alta le fredde
banchine del tuo fiume,—non te fragile
fuggitiva cui zenit nadir cancro
capricorno rimasero indistinti
perché la guerra fosse in te e in chi adora
su te le stimme del tuo Sposo, flette
il brivido del gelo . . . Gli altri arretrano
e piegano. La lima che sottile
incide tacerà, la vuota scorza
di chi cantava sarà presto polvere
di vetro sotto i piedi, l'ombra è livida,
è l'autunno, è l'inverno, è f oltrecielo
che ti conduce e in cui mi getto, cèfalo
saltato in secco al novilunio.
Addio.
 
Il gallo cedrone
Dove t'abbatti dopo il breve sparo (la tua voce ribolle, rossoneri) salmi di cielo e terra a lento fuoco) anch'io riparo, brucio anch'io nel fosso.
Chiede aiuto il singulto. Era più dolce vivere che affondare in questo magma, più facile disfarsi al vento che qui nel limo, incrostati sulla fiamma.
Sento nel petto la tua piaga, sotto un grumo d'ala; il mio pesante volo tenta un muro e di noi solo rimane qualche piuma sull'ilice brinata.
Zuffe di rostri, amori, nidi d'uova marmorate, divine! Ora la gemma delle piante perenni, come il bruco, luccica al buio, Giove è sotterrato.
 
L'anguilla
L'anguilla, la sirena
dei mari freddi che lascia il Baltico
per giungere ai nostri mari,
ai nostri estuali, ai fiumi
che risale in profondo, sotto la piena avversa,
di ramo in ramo e poi
di capello in capello, assottigliati,
sempre più addentro, sempre più nel cuore
del macigno, filtrando
tra gorielli di melma finché un giorno
una luce scoccata dai castagni
ne accende il guizzo in pozze d'acquamorta,
nei fossi che declinano
dai balzi d'Appennino alla Romagna;
l'anguilla, torcia, frusta,
freccia d'Amore in terra
che solo i nostri botri o i disseccati
ruscelli pirenaici riconducono
a paradisi di fecondazione;
l'anima verde che cerca
vita là dove solo
morde l'arsura e la desolazione,
la scintilla che dice
tutto comincia quando tutto pare
incarbonirsi, bronco seppellito;
l'iride breve, gemella
di quella che incastonano i tuoi cigli
e fai brillare intatta in mezzo ai figli
dell'uomo, immersi nel tuo fango, puoi tu
non crederla sorella?
 
PARTE    VI MADRIGALI    PRIVATI
 
So che un raggio di sole (di Dio?) ancora può incarnarsi se ai piedi della statua di Lucrezia (una sera ella si scosse, palpebrò) getti il volto contro il mio,
Qui nell'androne come sui trifogli; qui sulle scale come là nel palco; sempre nell'ombra: perché se tu sciogli quel buio la mia rondine sia il falco.
 
Hai dato il mio nome a un albero? Non è poco;
pure non mi rassegno a restar ombra, o tronco,
di un abbandono nel suburbio. Io il tuo
rho dato a un fiume, a un lungo incendio, al crudo
gioco della mia sorte, alla fiducia
sovrumana con cui parlasti al rospo
uscito dalla fogna, senza orrore o pietà
o tripudio, al respiro di quel forte
e morbido tuo labbro che riesce,
nominando, a creare; rospo fiore erba scoglio—
quercia pronta a spiegarsi su di noi
quando la pioggia spollina i carnosi
petali del trifoglio e il fuoco cresce.
 
Se t'hanno assomigliato . . .
Se t'hanno assomigliato
alla volpe sarà per la falcata
prodigiosa, pel volo del tuo passo
che unisce e che divide, che sconvolge
e rinfranca il selciato (il tuo terrazzo,
le strade presso il Cottolengo, il prato,
l'albero die ha il mio nome ne vibravano
felici, umidi e vinti)—o forse solo
per Tonda luminosa che diffondi
dalle mandorle tenere degli occhi,
per l'astuzia dei tuoi pronti stupori,
per lo strazio
di piume lacerate che può dare
la tua mano d'infante in una stretta;
se t'hanno assomigliato
a un carnivoro biondo, al genio perfido
delle fratte (e perché non all'immondo
pesce che dà la scossa, alla torpedine?)
è forse perché i ciechi non ti videro
sulle scapole gracili le ali,
perché i ciechi non videro il presagio
della tua fronte incandescente, il solco
che vi ho graffiato a sangue, croce cresima
incantesimo jattura voto vale
perdizione e salvezza; se non seppero
crederti più che donnola o che donna,
con chi dividerò la mia scoperta,
dove seppellirò Toro che porto,
dove la brace che in me stride se,
lasciandomi, ti volgi dalle scale?
 
Le processioni del 1949
lampi d'afa sul punto del distacco,
livida ora annebbiata,
poi un alone anche peggiore, un bombito
di ruote e di querele dalle prime
rampe della collina,
un rigurgito, un tanfo acre che infetta
le zolle a noi devote,
... se non fosse per quel tuo scarto in vitro, sulla gora, entro una bolla di sapone e insetti,
Chi mente più, chi geme? Fu il tuo istante
di sempre, dacché appari.
Lia tua virtù furiosamente angelica
ha scacciato col guanto i madonnari
pellegrini, Cibele e i Coribanti.
 
Nubi color magenta . . .
Mubi color magenta s'addensavano
sulla grotta di Fingal d'oltrecosta
quando dissi «pedala,
angelo mio!» e con un salto
il tandem si staccò dal fango, sciolse
il volo tra le bacche del rialto.
Nubi color di rame si piegavano a ponte sulle spire dell'Agliena, sulle biancane rugginose quando ti dissi «resta!», e la tua ala d'ebano occupò l'orizzonte col suo fremito lungo, insostenibile.
Come Palmizio nel deserto, troppo volli vincerti, io vinto. Volo con te, resto con te; morire, vivere è un punto solo, un groppo tinto del tuo colore, caldo del respiro della caverna, fondo, appena udibile.
 
Per album
Ho cominciato anzi giorno
a buttar l'amo per te (lo chiamavo 'il lamo').
Ma nessun guizzo di coda
scorgevo nei pozzi limosi,
nessun vento veniva col tuo indizio
dai colli monferrini.
Ho continuato il mio giorno
sempre spiando te, larva girino
frangia di rampicante francolino
gazzella zebù ocàpi
nuvola nera grandine
prima della vendemmia, ho spigolato
tra i filari inzuppati senza trovarti.
Ho proseguito fino a tardi
senza sapere che tre cassettine
—SABBIA SODA SAPONE, la piccionaia
da cui partì il tuo volo: da una cucina—
si sarebbero aperte per me solo.
Così sparisti nell'orizzonte incerto.
Non c'è pensiero che imprigioni il fulmine
ma chi ha veduto la luce non se ne priva.
Mi stesi al piede del tuo ciliegio, ero
gà troppo ricco per contenerti viva.
 
Da un lago svizzero
Mia volpe, un giorno fai anch'io il 'poeta
assassinato': là nel noccioleto
raso, dove fa grotta, da un falò;
in quella tana un tondo di zecchino
accendeva il tuo viso, poi calava
lento per la sua via fino a toccare
un nimbo, ove stemprarsi; ed io ansioso
invocavo la fine su quel fondo
segno della tua vita aperta, amara,
atrocemente fragile e pur forte.
Sei tu che brilli al buio? Entro quel solco pulsante, in una pista arroventata, àlacre sulla traccia del tuo lieve zampetto di predace (un'orma quasi invisibile, a stella) io, straniero, ancora piombo; e a volo alzata un'anitra nera, dal fondolago, fino al nuovo incendio mi fa strada, per bruciarsi.
 
Anniversario
Dal tempo della tua nasata sono in ginocchio, mia volpe. E da quel giorno che sento vinto il male, espiate le mie colpe.
Arse a lungo una vampa; sul tuo tetto, sul mio, vidi l'orrore traboccare. Giovane stelo tu crescevi; e io al rezzo delle tregue spiavo il tuo piumare.
Resto in ginocchio: il dono che sognavo non per me ma per tutti appartiene a me solo, Dio diviso dagli uomini, dal sangue raggrumato sui rami alti, sui frutti.
 
PARTE   VII
CONCLUSIONI
PROVVISORIE
 
Piccolo testamento
Questo che a notte balugina nella calotta del mio pensiero, traccia madreperlacea di lumaca o smeriglio di vetro calpestato, non è lume di chiesa o d'officina che alimenti chierico rosso, o nero. Solo quest'iride posso lasciarti a testimonianza d'una fede che fu combattuta, d'una speranza che bruciò più lenta di un duro ceppo nel focolare. Conservane la cipria nello specchietto quando spenta ogni lampada la sardana si farà infernale e un ombroso Lucifero scenderà su una prora del Tamigi, del Hudson, della Senna scuotendo l'ali di bitume semi¬mozze dalla fatica, a dirti: è l'ora. Non è un'eredità, un portafortuna che può reggere all'urto dei monsoni sul fil di ragno della memoria, ma una storia non dura che nella cenere e persistenza è solo l'estinzione. Giusto era il segno: chi l'ha ravvisato non può fallire nel ritrovarti. Ognuno riconosce i suoi: l'orgoglio non era fuga, l'umiltà non era vile, il tenue bagliore strofinato laggiù non era quello di un fiammifero.
 
Il sogno del prigioniero
Albe e notti qui variano per pochi segni.
Il zigzag degli storni sui battifredi
nei giorni di battaglia, mie sole ali,
un filo d'aria polare,
l'occhio del capoguardia dallo spioncino,
crac di noci schiacciate, un oleoso
sfrigolìo dalle cave, girarrosti
veri o supposti—ma la paglia è oro,
la lanterna vinosa è focolare
se dormendo mi credo ai tuoi piedi.
La purga dura da sempre, senza un perché. Dicono die chi abiura e sottoscrive può salvarsi da questo sterminio d'oche; che chi obiurga se stesso, ma tradisce e vende carne d'altri, afferra il mestolo anzi che terminare nel paté destinato agl'Iddìi pestilenziali.
Tardo di mente, piagato
dal pungente giaciglio mi sono fuso
col volo della tarma che la mia suola
sfarina sull'impiantito,
coi kimoni cangianti delle luci
sciorinate all'aurora dai torrioni,
ho annusato nel vento il bruciaticcio
dei buccellati dai forni,
mi son guardato attorno, ho suscitato
iridi su orizzonti di ragnateli
e petali sui tralicci delle inferriate,
mi sono alzato, sono ricaduto
nel fondo dove il secolo è il minuto 
e i colpi si ripetono ed i passi, e ancora ignoro se sarò al festino farcitore o farcito. L'attesa è lunga, il mio sogno di te non è finito.
